id,text
[000100 (1)],"    Oft ic sceal wiþ wæge winnan ond wiþ winde feohtan, somod wið þam sæcce, þonne ic secan gewite eorþan yþum þeaht; me biþ se eþel fremde."
[000200 (4)],"    Ic beom strong þæs gewinnes, gif ic stille weorþe; gif me þæs tosæleð, hi beoð swiþran þonne ic, ond mec slitende sona flymað, willað oþfergan þæt ic friþian sceal."
[000300 (8)],"    Ic him þæt forstonde, gif min steort þolað ond mec stiþne wiþ stanas moton fæste gehabban."
[000400 (10)],    Frige hwæt ic hatte.
