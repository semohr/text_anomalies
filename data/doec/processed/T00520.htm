id,text
[000100 (1)],"    Neb is min niþerweard; neol ic fere ond be grunde græfe, geonge swa me wisað har holtes feond, ond hlaford min woh færeð weard æt steorte, wrigaþ on wonge, wegeð mec ond þyð, saweþ on swæð min."
[000200 (6)],"    Ic snyþige forð, brungen of <bearwe>, bunden cræfte, wegen on wægne, hæbbe wundra fela; me biþ gongendre grene on healfe ond min swæð sweotol sweart on oþre."
[000300 (11)],"    Me þurh hrycg wrecen hongaþ under an orþoncpil, oþer on heafde, fæst ond forðweard."
[000400 (13)],"    Fealleþ on sidan þæt ic toþum tere, gif me teala þenaþ hindeweardre, þæt biþ hlaford min."
