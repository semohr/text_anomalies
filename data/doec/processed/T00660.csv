id,text
[000100 (1)],"    Mec se wæta wong, wundrum freorig, of his innaþe ærist cende."
[000200 (3)],"    Ne wat ic mec beworhtne wulle flysum, hærum þurh heahcræft, hygeþoncum min."
[000300 (5)],"    Wundene me ne beoð wefle, ne ic wearp hafu, ne þurh þreata geþræcu þræd me ne hlimmeð, ne æt me hrutende hrisil scriþeð, ne mec ohwonan sceal <am> cnyssan."
[000400 (9)],"    Wyrmas mec ne awæfan wyrda cræftum, þa þe geolo godwebb geatwum frætwað."
[000500 (11)],    Wile mec mon hwæþre seþeah wide ofer eorþan hatan for hæleþum hyhtlic gewæde.
[000600 (13)],"    Saga soðcwidum, searoþoncum gleaw, wordum wisfæst, hwæt þis <gewæde> sy."
