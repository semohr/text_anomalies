id,text
[000100 (65.8)],    Ðeos racu <is> fullicor on <ðære> oðre bec. & <we> <hi> forbudon on <ðyssere> þy læs þe <hit> <æþryt> þince gif <heo> on ægðre bec <beo>.
[000200 (531.1)],    Gif hwa smeað hwæt se moyses wære: þonne secge we þæt he wæs se mann se ðe god spræc to gelomlice. & he wæs heretoga þæs folces þe god gelædde mid miclum wundrum of egypta lande. & hi eodon ofer ða readan sæ <mid> <drium> fotum. & siððan god hi fedde feowertig wintra mid heofenlicum mete: & þæs folces wæs six hund þusend wigendra manna & fif hund manna & fiftig. ælce dæig. him com to heofonlic mete. ne hi ne eredon. ne ne teolodon. ne heora reaf næs <forwered>. binnan þam feowertigum gearum.
[000300 (531.8)],    Ða sette god æ. þæm folce & het þone moysen. awritan þæm folce fif ænlice bec. & he wæs þa mid gode & sette þa fif bec. be godes dihte.
[000400 (531.10)],"    Hu god geworhte heofonas & eorðan. & ealle gesceafta, & awrat eac on ðære gesetnysse þæt nan man ne scolde bugan to nanum deofulgilde. ac scolde gehwa hine gebiddan to gode anum. se ðe ana is soð god."
[000500 (531.13)],"    Ne nan man ne sceolde nemnian godes naman to nanre ydelnysse, & scolde gehwa freolsian þone sunnandæg. mid arwyrðnysse: and scolde arwyrðian his fæder. & his moder. & se ðe wyrigð oððe gremað fæder & moder he bið deaðes scyldig."
[000600 (531.17)],    He cwæð eac ne hæm ðu unrihtlice Ne ofslyh ðu mann. ne stala ðu ne beo ðu leasgewita. ne gewilna ðu oðres mannes wifes. ne ðu ne ge oðres mannes æhta.
[000700 (531.19)],    Ðas word sindon openlice gesæde: þeahhwæðre. on ælcum ðæra worda is sum ðincg digle. & behofað smeagunge.
