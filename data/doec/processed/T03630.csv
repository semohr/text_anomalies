id,text
[000100 (1)],"    Ure hælend sitt on heofonum nu mid urum lichaman, and he gefret swa hwæt swa us gelimpþ þe hys lima syndon, swa swa he clypode to saule þe nu is paulus, þa þa he ehte þæra cristenra manna, þus cweþende:saule, saule, quid me persequeris; ðæt is on englisc: saule, saule, hwi ehtst þu min?"
[000200 (5)],"    Ne cwæþ he na, hwi ehtst þu minra manna, ac hwi ehtst þu min, for þam þe he gefredde hys halgena sarnyssa."
[000300 (7)],"    Eft he cwæþ:esuriui enim, et dedistis mihi manducare: me hingrode, and ge sealdon me etan."
[000400 (8)],"    Him hingraþ on hys þearfum, and swa hwæt swa we doþ godes þearfum on godes naman, þæt we doð gode sylfum."
[000500 (10)],"    Eac þonne we ymbe god smeagað, and to hym hopiað, we beoð mid him, swa swa paulus cwæþ: ure drohtnung is on heofonum."
[000600 (12)],"    Eft cwæþ ure drihten be hys gecorenum:gaudete, quia nomina uestra scripta sunt in caelo; ðæt is on englisc: blissiað, for þam þe eowre naman synd awritene on heofonum."
[000700 (15)],    Eft he cwæþ:non delebo nomina eorum de libro uitæ: ic ne adiligie heora naman of lifes bec.
[000800 (16)],"    Ealra þæra manna naman þe to godes rice becumað synd awritene on þære liflican bec, and we sceolon fundian mid geornfulnysse, and mid goodum weorcum, þyder þær ure naman synd awritene."
