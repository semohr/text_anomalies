id,text
[000100 (1)],Secundum Iohannem: Preteriens Iesus uidit hominem cecum a natiuitate et reliqua.
[000200 (3)],"    Ure Drihten, ðe mildheortæ Hælend, þa þa he mid monnum wæs lichomlice wunigende, ant he geond land færde fela wundræ wyrcende for ðæs folces ileafan, þa ofseah he sumne mon ðe wæs blind acenned."
[000300 (7)],"    Þa befrynnon hisapostolihine and cwædon: For hwæs synnæ wæs ðæs mon swa blind acenned, hwæðer þe for his agene, oððe for his magæ?"
[000400 (10)],"    Ða cwæð ðe Hælend heom sonæ to andsware: Næs he blind acenned for his agene synnum, oððe for his maga, ac ðæt Godes wyndræ wyrdon on him iswytelode."
[000500 (13)],"    Me idafenæð to wyrcenne his weorc þe me sende, þa hwile ðe dæg bið, for ðan þe ðeo deorce niht cymæð, þonne nan mon ne mæg naht to gode don."
[000600 (16)],"    Ic am middaneardes liht, þa hwile ðe ic on middanearde æm."
[000700 (17)],"    Mid þam ðe he ðis gecwæð, þa spætte he on þa eorðan, and makede of ðam spattle and of ðare eorðe lam; and smirede mid þam lame ofer þæs blindan eagen, and het hine ða gan to ane wæterscipe þe wæs ðær onhende, þe hatte Syloe, þæt is icwæden, Asend."
[000800 (22)],"    He eode þa sonæ, and his eagan aþwoh, and com agean lokinde."
[000900 (23)],"    Ða cwædon his neahgeburæs: La, hu næs þæs þe blinde mon þe swa iboren wæs, þe we iseagen sittæn simle wædliende?"
[001000 (26)],"    Sume men þa sædon þæt hit ðe ylcæ were, and sume sædon þæt hit wære sum oðer him ilic, ac he him seolf sæde þæt he were ðe ylcæ."
[001100 (29)],    Heo þa axoden him: Humetæ isixst þu nu?
[001200 (30)],"    He heom andswyrde and cwæð: Ðe þe is ihaten Hælend, þe wrohte lam of eorðan, and mine eagen smirode, and het me syððan gan and me sylfne aðwean on ðam eornende wætere þe is ihaten Syloe."
[001300 (34)],"    Ic eode and weosc me, and ic sonæ iseah."
[001400 (35)],    Heo axodon him ða: And hwær is he nu?
[001500 (36)],    He cwæð þæt he nuste.
[001600 (36)],    And heo læddon hine sonæ to þam synderhalgan for þam sellice wundræ.
[001700 (38)],    And þe mon wæs ihæled on þam halgan ræstendæge.
[001800 (39)],    Þa axodon þa synderhalgan eft hu he isege.
[001900 (40)],"    He cwæð ða to þam unleaffullum: Mid lame he me smirode ofer mine eahringæs, and ic weosc <aþwoh> me and iseah."
[002000 (43)],"    Þa sædon sona sume þa synderhalgan: Nis þes mon na from Gode, þe þone ræstændæg ne healt."
[002100 (45)],    Heom andswyrdan þa oðre: Hu mæg ænig synful man þas tacnæ wyrcæn?
[002200 (47)],    And þa wearð þær flit betwyx þam synderhalgan.
[002300 (48)],"    And heo syððan axodon eft þone ihælede mon, hwæt he be þam Hælende sæde."
[002400 (50)],    He cwæð þæt he were sum halig witega.
[002500 (51)],"    Þa nolden þa Iudeiscen ilyfan be þam men þæt he were blind acenned ant wyrde ihæled, ac clypodon þa his mæges."
[002600 (53)],"    And cwædon heom ðus to: Þes mon is eower sunæ, þe þe ge secgæð þæt wære soðlice blind accenned, and hu isihð he nu la?"
[002700 (56)],"    His magas sædon þa: We witan soðlice þæt he ure sunu is, and þæt he wæs blind acenned; ac we nyten swa þeah hu he isihð nu, ne hwa his eagen geopenode."
[002800 (59)],    Axiæð him sylfne; he hæfð þa yldæ þæt he andswyriæn mæg.
[002900 (61)],"    Þis sædon þa magas for þan ðe heo heom asæton þæt heo wyrden iutlagede of ðare gesamnunge, for þam ðe þa Iudeiscæn on heoræ dearne þeohte hæfdon icwæden, þæt swa hwa swa Crist andette, wyrde iutlagod of heoræ gesamnunge."
[003000 (66)],"    Þa forleton heo þa magas, and to þam men cwædon: Do wulder Gode; we witan ful geare þæt ðes mon is synful."
[003100 (68)],"    He sæde heom to andswyre: Nat <ic> gif he synful is, ac ic wat swa þeah, þæt ic blind wæs, and ic wislice nu iseo."
[003200 (71)],    Heo axodon hine ða gyt: Ant hu ihælde he ðe?
[003300 (72)],    Ða cwæð ðe ihælede mon heom to andsware þus: Hwene ær ic eow sæde; hwæt sceal hit eow eft iheræd?
[003400 (74)],"    La, wylle ge beon his leorningcnihtæs?"
[003500 (75)],"    Heo warigedon þa wodlice hine and cwædon: Beo þu his leorningcniht; we habbæð ure lareow Moysen þone heretogæ, and we his leorningcnihtæs beoð."
[003600 (78)],"    We witen þæt Moyses spæc to þone Almihtiga Gode, ac we ne cunnon þisne mon ne hwanon he icumen is."
[003700 (80)],"    Ða andswarede þe ihælede mon þam heardheortan and cwæð: On ðam is mucel wunder, ðæt ge nyten hwanon he beo, and mihte geopeniæn swa þeah mine eagen."
[003800 (83)],"    Soðlice we witan þæt ðe soðfestæ God þa synfullen ne gehyrð to swylcere bene; ac ðe þe his begenga bið and his willæn wyrcæð, þonne wille ihyran þe heofenlicæ Wældend."
[003900 (87)],"    Fram þissere weorulde anginne, ne wearð næffre ihyred þæt ænig man mihte þone mon gehælen, and his eagen iopeniæn ðe ær wæs blind acenned."
[004000 (90)],"    Buton he fram Gode were, ne mihte he þis don."
[004100 (91)],"    Þa andswaredon þa Iudei him þus huxlice and cwædon: Þu eart ærming al acenned on synum, and þu lærst us ðus?"
[004200 (93)],    And heo belucon hine þa wiðuton.
[004300 (94)],"    Ða ihyrde ðe Hælend þæt heo hine ut adræfdon; and he hine þa imette, and him þus to cwæð: Ðu ilyfest on Godes Sunu?"
[004400 (96)],"    And he mid ileafan him andswyrde: Laford, la, hwylc is he þæt ic ilyfe on hine?"
[004500 (98)],"    Ðe Hælend him andswyrde: And þu hine ær isæge, and he is ðe ylca ðe þe to spæcð."
[004600 (100)],"    He cwæð þa mid geleafan: Ic ilyfe, Drihten; and he hine ða astræhte to þæs Hælendes fotum."
[004700 (102)],"    Þa cwæð ðe Hælend him eft þus to: Ic com hider on dome on ðisne middaneard, þæt ða men geseon þe ne mihten ær iseon, and ða þe iseoð sceolon beon blinde."
[004800 (106)],"    Ðis godspel is nu isæd swytellice on Englisc anfealdum angite, ac we willæð eow sæcgen þæt gastlice angit, mid Godes fultume, be þam ðe ðe wisæ Augustinus hit awrat on bocum."
[004900 (110)],"    For þan ðe Cristes wundræ þe he wrohte on þisse life wæron soðlice gefremede and swutelice mid weorcce, and swa getacnoden þeah sum þing digelices; for ðan ðe his weorc beoð wunderlice on tacnum."
[005000 (114)],"    Ðes foresæde blinde mon, ðe swa iboren wæs, tacnode al moncynn on þisse middanearde, þe wearð earmlice ablend for Adames gylte, and þæs ecan lihtes yfele bedæled, of ðam we alle men ordfrymæn habbæð."
[005100 (119)],"    And þurh ðæs deoflæs onde ðe Adam beswac, us becom dæð to, and eac unrihtwisnesse; and us for icynde comæn leahtras to, and on us beweoxon iwunelice to swiðe."
[005200 (123)],"    Nu ælc þare monnæ þe mismaky his lif, and on fulum leahtræn lið ungeleaffullice, his mod is ablend swylc he blind geboren beo."
[005300 (126)],"    Ne bið ðe mon na ileafful, þe on leahtrum wunæð."
[005400 (127)],"    Þeo unleaffulnesse is þare heortæ blindnysse, and þe soða geleafa onliht þone mon, þe mæg mid his mode his Scyppend iseon."
[005500 (130)],"    Be þam cwæð ðe apostol Paulus on sumon his pistol:Fuimus et nos aliquando <natura> filii ire sicud et ceteri, þæt is on Englisce spæce, We weron eac hwilon on ure gecynde swa swa oðre men yrres bearn itealde, mid teonfulle weorcce."
[005600 (135)],"    Yrræs bearn bið þe ilcæ ðe Godes yrre hæfð, and ðe bið deaðes bearn þe deaþes wyrðe bið."
[005700 (137)],"    Man cwæð on bocum gehu be þissum bearnteame, þæt gehwa beo icwædon þæs sunæ þe he folgæð:Filius diaboli, filius iniquitatis, filius uindicte, filius gehenne, et his similia, þæt is, he is deofles sunu, ðe þe deofles weorc wyrcð, and unrihtwisnesse sunu, ðe þe unrihtlice leofæð."
[005800 (143)],"    Eft he bið wracane sunæ, þe ðe wracæ iearnæð, and he bið helle sunu, þe ðe helle geearnæð."
[005900 (145)],"    Nu alle ðeos yfelnesse wæs on us wunigende ær þam ðe þe mildheortæ Crist, þe is middaneardes liht, niðer asteah of heofenum, and her on life wunode xxxiii geare; and ða ðe on hine gelyfæð, he mid his soðan geleafan soðlice onlihte, and þa ðe ne gelyfæð, libbæð on blindnesse."
[006000 (151)],    Hwæt dyde þe Hælend þa ða he hælde þonne blindne?
[006100 (152)],"    He spætte on þa eorðan, and of þam spatle macode lam; for þan ðe his godcundnesse underfeng þa menniscnesse ure eorðlicen cyndes, and us mid þam alysde."
[006200 (155)],"    He smirode his eagen eac mid þam lame, ac he wæs þeah swa blind oððet þæt wæter hine aðwoh, þe is ihaten Silo [[../images/etail.gif]], þæt is icwædon, Asend."
[006300 (158)],"    Ðe Hælend wæs asend soðlice to us to ure alysednesse fram his Almihtigæ Fæder; and buton he wyrde asend, nere ure nan alysed fram synnum, ne fram hellepine."
[006400 (162)],"    Ðenne ðe mon bið icristnod, and me him tæcð his ileafan, þonne beoð his eagan ismirode; ac he ne isihð swa þeah, ær þam þe he beo ifullod mid fulle geleafan on þæs Hælendes namæ, þe hider asend wæs."
[006500 (166)],"    His leorningcnihtæs befrunnon hine, and cwædon: For hwæs synnum wæs ðes mon swa blind acenned, hwæðer þe for his agene, oððe for his magæ?"
[006600 (168)],"    Þa cwæð ðe Hælend heom sonæ to andsware: Næs he blind acenned for his agene synnum, oððe for his mage, ac þæt Godes wundræ wyrdon on him iswytelode."
[006700 (172)],"    Nes ðe blindæ man swa þeah buton synnum on life, for þan ðe monig blind mon bið swiðe manful, ac he nes for his synnæ, oððe for his magæ, blind acenned, swa swa Crist sylf sæde, ac þæt Godes wundra wyrdon on him iswutelode."
[006800 (177)],    Me gedafenæð to wyrcenne his weorc ðe me asende.
[006900 (178)],"    Nu ge magen ihyren hu ðe Hælend wearð asend fram his Almihtiga Fader, swa swa we ær cwædon."
[007000 (180)],"    He cwæð þæt him gedafenode to wyrccenne his weorc, for þam ðe he is his Sunu of þam soðan Fæder, Almihtigæ Alesend, of þam Almihtiga Fæder, and he æffre his weorc and al his wuldor tealde to his heofenlice Fæder, þe hine asende."
[007100 (185)],"    For þan ðe he of him is al þæt he is, eafre acenned Sunu unasegenlice, and þe Fæder nis na of nanum oðrum."
[007200 (188)],"    Crist cwæð: Þa hwile þe hit dæg bið, for þam ðe þeo deorce niht cymð, þonne nan mon ne mæg noht to gode wyrcean."
[007300 (191)],"    Hwilc is ðe dæg, oððe hwæt is þeo niht?"
[007400 (192)],"    Crist cwæð him sylf þæt he is ðeo soðe liht þisses middaneardes, and he is ure dæg, þe us mid geileafæn onliht fram blindnesse."
[007500 (195)],"    He cwæð: Ic eam middaneardes liht, þa hwile ðe þe ic on middanearde æm."
[007600 (197)],"    Hwæt, wene we, la, broðræ, þæt he were þa mid monnum, þa þa he on menniscnesse on middanearde wæs, and æfter his æriste and upstige to heofonum, us wyrde ætbrogdon and his beorhte liht, and þeo deorce niht come æfter Drihtnes upstige?"
[007700 (202)],"    Nis hit na swa þeah swa we on ðare swarte nihte ure lif adreogon, buton Cristes lihte."
[007800 (204)],"    Hisapostoliwrohten fela wyndræ and tacnæ æfter his upstige, and eac heom becom to ðe Halige Gast of heofenum, and heom alle geaf alle þeodæ spæce þe on þissere worulde beoð."
[007900 (208)],"    Heo wrohten eac þa wundræ þe Crist sylf ne wrohte; for þan þe he sæde to heom ær his ðrowunge: Maran wundræ ge wurcæð; and hit wearð eac swa, swa þæt ða leaffulle men lædden ða untruman men on heoræ <lægerbeddum>, and lægdon heom bi þere stræte þer þer Petrus eode; and heom oferglad þa ðæs apostolas scæde, and heo sona wurdon hale fram al untrumnesse for his scæde repunge."
[008000 (216)],"    Ne hælde þe Hælend nenne mon þurh his scæde, ac þeos miht com of him swa þeah, for þan ðe he cwæð ær to heom:Sine me, nichil potestis facere, þæt is on ure spæce, Ne mage ge nan <þing> don buton me."
[008100 (222)],"    Þes weoruldlice dæg þe us gewunelic is, bið iendod mid þan onsigendum æfne; ac þe drihtenlicæ dæg, þæt is ures Drihtnes midwunung, bið us æfre astreht oð ende þissere weorulde, swa swa Crist sylf behet þam ðe hine lufiæð:Ecce ego uobiscum sum omnibus diebus usque ad consummationem saeculi, þæt is on Englisce spæce, Efne ic beo mid eow alle dagum heonon forð oð þissere weorulde endunge."
[008200 (232)],"    Hwæt is ðeo deorce niht buton helle dimnes, on þære nan mon ne mæg naht to gode wyrcean, þe ðe nu on his life þes lihtes ne gemð, þe Crist us behet þurh his midwununge?"
[008300 (236)],"    Oðer is weorces timæ, oðer is ætleanes timæ."
[008400 (237)],"    Nu is weorces timæ oð þissere weorulde endunge; and æfter ure life bið eadleanes timæ, þonne Crist on his domsetle clypæð to his icorenum: Cumæð nu to me, mines fæder iblætsedon, and iagniæð þæt rice, þe eow igearcod wæs fram middaneardes anginne."
[008500 (242)],"    Þis is þæt edlean þare rihtwisæ monnæ þe rihtlice leofedon, and mid gode weorce Gode icwæmdon."
[008600 (245)],"    Ðeo dimme niht bið ðonne ure Drihten clypæð on þam miclan dome to þam manfullæ heape, þe mid yfele weorce hine ær gremoden, and on unrihtwisnesse heora lif adrogon: Gewitæð fram me, ge awarigedan, into þam ece fyre, þe is deofle igearcod and his awarigedum gaste."
[008700 (251)],"    Þonne underfoð heo edlean on ecere pine heora arleasæ dæda þe heo æfre adrugon oð heoræ lifes ende, and heoræ Drihten forsægon."
[008800 (254)],"    On ðare nihte cwylmde, swa swa Cristesboc us sægð, þe wælga rice, ðe walde þa habban Lazarum þone þearfæn, þe he on his life forseah, þæt he mid his fingræ hure his tunga drypte for þan ormete bryne þe he on cwylmode."
[008900 (259)],"    Ac him wæs þæs wætan forwyrnd, swa swa he forwyrnde ær þa crumen þam earmæn Lazare."
[009000 (261)],"    Him com þa to gemynde his gebroðræ on life; wolde þa god wyrcan, and heom warnigæn þæt heo ðider ne comen to þare cwylmynge."
[009100 (264)],"    Ac þa nes na weorces timæ, ac wæs edleanes, and he wæs þa on þare nihte þær he wyrcen ne mihte."
[009200 (266)],"    Ðis godspel is langsum, and hæfð longne traht."
[009300 (267)],    Nu wylle we eow secgan þæt arfoþeste andgit; þæt oðer ge magon eow seolfe understanden.
[009400 (269)],    Ðe mon wæs ihæled on þam halga ræstendæg.
[009500 (270)],"    Þa sædon sonæ sume þa sunderhalgan: Nis ðes mon na fram Gode, þe ðonne restandæg ne heald."
[009600 (272)],"    Þa Iudeiscan heoldon heom to freolsdæge þonne Sæteresdæg, and na ðone Sunnendæg, on þa aldan wisæn æfter Moyses æ, swa þæt heo on þam dæge nan ðeowtlic weorc wyrcan ne mosten, for þare micclan tacnunge ðe þe dæg tacnode, swa swa we sædon hwilon ær."
[009700 (278)],"    Ðe Sæteresdæg, þe heo swa swiðe freolsoden, is ure gastlice freols, þe we for Gode sceolon haldan on ure life on ðare neowen gecyðnesse, and warniæn us wið synnæ þe beoð þeowtlice weorc."
[009800 (282)],"    Swa swa Crist seolf cwæð on sumne godspelle:Omnis qui facit peccatum seruus est peccati, Ælc ðare þe synnæ gewyrcæð is ðare synne ðeow."
[009900 (285)],"    Is nu þe ræstandæg ure lifes timæ, on þam we sceolon simle synne forbugon, swa we selost magon, ure Scyppende to lofe, and gif we hwæt tobrecon, beton þæt georne."
[010000 (289)],"    Þa Iudeiscan freolsoden þone forsædon ræstandæg fram weoruldlice weorcum, ac heo gewemdon swa ðeah þone ilcæ ræstandæg mid unrihte dæda, and mid þam ðe heo wiðcwædon þæt Crist nære fram Gode."
[010100 (293)],"    He heold þonne restandæg þeah ðe he ihælde þonne blindan, for ðan ðe he leofede his lif buton synnum; and we halgiæð nu him þone halgan sunnandæg, for þan ðe he on ðam dæge of deaþe aras, ða þe he us alysde fram þam ecan deaðe."
[010200 (298)],"    Heo cwædon to ðam men: Do wuldor Gode; swylc heo cwædon þæt Crist nære God, and he sceolde þancian þam heofenlican Gode."
[010300 (301)],"    We witen ful gearæ þæt ðæs mon is synful: ðis sædon þa Iudeiscan be þam soðfestæn Hælende, þe ne wrohte næfre on þisse weorulde synnæ."
[010400 (304)],"    Ac heo weron synfulle, ðeah ðe heo swa ne wendon; and heom wære bætere þæt heo wrohton alle dæg on þam halgan restandæg, þone heo be þam Hælende swa huxlice spæcon, heom seolfum to wite."
[010500 (308)],"    Ðe restandæg wes ihalgod <on> ðes Hælendes ðrowunge fram ðeowtlicum weorce, ac we ne ðurfon na leng lichamlice haldæn, ac on ure lifes ðeawum on gastlice andgite, and on gode weorcum."
[010600 (312)],"    Þa Iudeiscan warigedon wodlice ðone blindan syððan he ihæled wæs, þa he be þam Hælende spæc and befran hwæðer heo wolden his leorningcnihtæs beon."
[010700 (315)],"    Heo sædon him to andsware: Beo ðu his leorningcniht, swylce he wære awariged gif he cristene wære."
[010800 (317)],"    Ac þæt nis na warigung, ac witolice blætsung, þæt mon Criste folgie mid soðæ cristendome."
[010900 (319)],"    Heo temdon to Moysen þam mæran lareowe, þæt heo his leorningcnihtæs weron and his lare folgodon, ac gif heo his lare folgedon, þonne lyfdon heo on Crist; for þam ðe Moyses awrat witegunge be Criste, and þa Iudeiscan noldon nowþre folgian ne Moysen ne Criste mid nane soðfestnesse."
[011000 (325)],"    Ðe ihælede mon cwæð þæt God nele ihyran þa synfulle men, ac he ne sæde na riht."
[011100 (327)],"    For þan ðe he ne <cuðe> þa gyt þa halga Cristesboc, þe sæð hu þe manfulle, mid mycele onbrurdnesse, binnon Salomones temple hine sceortlice ðus ibed:Deus propicius esto michi peccatori, þæt is, God Almihtigæ, mildsige me synfulle; and he wearð irihtwisod, and wende him ham."
[011200 (333)],"    We nyton, þeah he mende þæt micele wundor, þæt nan synful man ne mihte swylce tacnæ wyrcæn."
[011300 (335)],"    Ðe ihælede mon cwæð to þam heardheortum Iudeiscum: Fram þissere weorlde anginne, ne wearð nefræ ihyred þæt ænig mon mihte þone mon ihælen, and his eagan openiæn, þe ær wæs blind acenned; buton he fram Gode were, ne mihte he þis don."
[011400 (340)],"    Freolice he spæc her, and ful andrædlice."
[011500 (341)],"    Hwa mihte openigan þa unsceapenæ eagen and him sihðe gifen, buton ðe ðe geisceop ær Adam of eorðan and Euam of his ribbe?"
[011600 (344)],"    Ða yrsodan þa Iudeiscan, and hine utdrifon."
[011700 (345)],"    Ac Crist hine underfeng þa þa heo hine forsægen, and him sonæ cwæð to: Þu ilefest on Godes Sunu?"
[011800 (347)],"    He andswyrde mid ileafan: La, hwylc is he, laford, þæt ic ilefe on hine ?"
[011900 (349)],"    And þe Hælend cwæð him to: Þu hine isæge ær, and he is ðe ilcæ þe þe to spæky."
[012000 (351)],"    He cwæð þa mid ileafan: Ic ilyfe, Drihten, and feol to his fotum, for þan ðe he oncneow ðet hit idafenlice wæs, ðæt he to his Drihtne mid astreahtum limum and geleafan hine gebede."
[012100 (355)],"    Ða cwæð ðe Hælend him eft to þus: Ic com hider on dome on þisne middaneard, þæt ða men iseon þe ne mihten ær iseon, and þa ðe iseoð sceolon beon blinde."
[012200 (359)],"    Þes mon wæs blind iboren, ac he iseah þurh Criste, ægðer mid eagan and mid geleafan."
[012300 (361)],"    Þa Iudeiscan wendon þæt heo weron hale, ac heo ne isegon na Crist mid soðæ leafæ, ne his lihtes ne bedon, for þan ðe heo blinde weron."
[012400 (364)],"    Heo hine isegen swutelice mid eagan, and mid hearde heortæ huxlice forsegon."
[012500 (366)],"    We hine ne isegon mid lichamlicere gesihðe, ac we hine iseoð nu mid soðæ geleafan."
[012600 (368)],"    Heo þurhwunedon on blindnesse, and we wurdon onlihte ðurh ðone lyfigendan Drihten, þe leofæð a on ecnysse."
[012700 (370)],    AMEN.
