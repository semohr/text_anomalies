id,text
[000100 (1)],In die depositionis beati augustini anglorum doctoris.
[000200 (1)],    Men ða leofestan we wyllað eow sume gereccednysse cyðan embe ðyses þurhhaligan symbeldæges mærsunge & wurðunge þe nu andwerd ys.
[000300 (4)],    Aerest on frymðe us gedafenað to herigenne & to wuldrigenne ælmihtigne scyppend þurh þæne & on þam synd ealle gesceafta gesceapene & underðeodde.
[000400 (7)],    He eac swylce hys gecorenan & his haligan on heofena rices gefean fægere gelogað.
[000500 (9)],"    Sume synd gecwedene englas, sume heahenglas."
[000600 (10)],    Ðæge wæron on fruman of godes oroðe & blæde beorhte gesceapene.
[000700 (11)],    We na durron embe þæt deoppur gereccan for ðon hit ys unriht ricum ge heanum þæt hi godes diglu deoplice spyrian.
[000800 (14)],    Ac we wyllað embe þæt secgan & reccean þe we of boca latæ leorniað gelome þæt he heonon geceas haligra mænigu.
[000900 (17)],    Sume wæron heahfæderan healice.
