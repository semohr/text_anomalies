id,text
[000100 (1)],De Inclusis.
[000200 (1)],    Sum deofelgast sæde sumen ancre eall helle geryn & hire tintrege.
[000300 (2)],"    He sæde þæt þes middaneard nære na mare dryges landes togeanes þan garsegen þonne man precode ænne prece on ane wexbrede, for his mycelnesse eall þas eorðe abuten lið, & lytel dæl is under hefene dryges landes þæt hi ne sy eall mid garsecge oferurnen."
[000400 (6)],"    Eft cwæð se deofel to þam ancre: Gif ænig man beoð ane niht on helle & beoð eft þonen of alæd, & me betyne þone garseg eall abuten mid isene, & þone eall afylle mid fyre up of hefene hrof, & ymbesette hine eall abuten mid smiðes belian, & to æcen belie ænne man & se habbe Samsones strænchþe, & wiðinnen þa garsecge mid mannen afylle & ælc man hæbbe hamer on hande, & þa belies blawen & þa hameres beatan & se <leg> arise, for ealle þisen broche ne arist seo werige sawle for þære pine þe hi on helle ane niht þolede."
[000500 (14)],"    Georne cunnie ælc man to befleonne hellewite, for þon hit is þærinne sarlic to wunigenne."
[000600 (16)],    Se awergede gast sæde þan ancre þæt he ne mehte all asecgen þa pine þe þa earme sawle þoliað on helle.
[000700 (18)],    Þurh deofles swicdom & Adames gemeleaste we wæren æt frumþe ut of Paradis ascofene & on þas wrecce world asænd þe we nu onwuniað.
[000800 (20)],"    Þærfore nabbe we her nane fæstlice stede ne langsume æþele, ac we gelomlice geherað & dæghwamlice geseoð to hwam se eorðlice dæl & se mænnissce gecynde gewurðan sceal."
[000900 (22)],"    Beþænce se man hine þe him selfes rechð, for þon se man þe hefene rice secen wile, he hit sceal secan mid swince & naht mid eðnesse ne mid idelnesse."
