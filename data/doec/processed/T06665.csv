id,text
[000100 (1.1)],"    Ælfred kuning wæs wealhstod ðisse bec, & hie of boclædene on englisc wende, swa hio nu is gedon."
[000200 (1.2)],"    Hwilum he sette word be worde, hwilum andgit of andgite, swa swa he hit þa sweotolost & andgitfullicast gereccan mihte for þam mistlicum & manigfealdum <weoruldbisgum> þe hine oft ægðer ge on mode ge on lichoman bisgodan."
[000300 (1.6)],"    Ða bisgu us sint swiþe earfoþrime þe on his dagum on þa ricu becoman þe he underfangen hæfde, & þeah ða þas boc <hæfde> geleornode & of lædene to engliscum spelle gewende, & geworhte hi eft to leoðe, swa swa heo nu gedon is."
[000400 (1.10)],"    & nu bit & for Godes naman he halsað ælcne þara þe þas boc rædan lyste, þæt he for hine gebidde, & him ne wite gif he hit rihtlicor ongite þonne he mihte."
[000500 (1.13)],"    forþamþe ælc mon sceal be his andgites mæðe & be his æmettan sprecan þæt he sprecð, & don þæt þæt he deþ."
