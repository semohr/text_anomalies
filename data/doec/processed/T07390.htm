id,text
"[('', '')]","Ic ileue on enne god, fæder almihti, wurchend heouene & eorþe, & alle iseienliche þing & vniseienliche & on enne crist, helend drihten, þene ancenneden godes sunu, of þan fæder akenned ær alre worlde, god of gode, liht of lihte, soþ god of soðe gode, akenned nout iwrouht, efenedwistlicne þan fæder, þurh þene beoþ alle þing iwrouht þe for us monnen and for ure hæle niþerastæih of heouene, and wearþ iflæschomod of þen holi goste and of maria þen mæidene & wearð mon inwurþen."
"[('', '')]",He þrowede eæc swulce on rode ahongen for us & he was iburied.
"[('', '')]","& he aros on þan þridde dæie, so so iwrite siggeð, & he asteih to heouene, & he sit æ riht hond his fæder."
"[('', '')]","& he eftð cumeð mid wuldre to deminde þen cwike and þam deaden, and his riche ne bið non ende."
"[('', '')]","And ic ileue on þene holi gost, þene liffestan god, þe geð of þen fæder and of þen sunu and he is mid þan fæder & mid þan sunu ibeden & iwuldred & he spæc þurh witegen."
"[('', '')]","Ic andette þa onan halwen and þa ileaffulle and þa apostolican ilaþunge, & on fulluht on forgiuenesse sunna."
"[('', '')]",& ic abide ariste deadre monne & þes eche liues þære touwarde worlde.
"[('', '')]","Beo hit so, amen."
