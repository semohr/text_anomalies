id,text
"[('', '')]","Wutan we gebiddan God ealmihtine, heofena heah cyning, and Sancta Marian, and ealle Godes halgan þæt we moton Godes ælmihtiges willan gewyrcan þa hwil þe we on þyssan lænan life wunian þæt hy us gehealdan and gescyldan wið ealra feonda costnunga, gesenlicra and ungesenelicra,Pater noster."
"[('', '')]","Wutan we gebiddan for urne papan on Rome, and for urne cyning, and for <urne> arcebiscop and for <urne> ealdorman, and for ealle þa þe us gehealdað frið and freondscype on feower healfe into þysse halgan stowe, and for ealle þa ðe us fore gebiddað binnan Angelcynne and butan Angelcynne,Pater noster."
"[('', '')]","Wutan we gebiddan for ure godsybbas and for ure cumæðran, and for ure gildan and gildsweostra, and ealles þæs folces gebed þe þas halgan stowe mid ælmesan seceð, mid lihte and mid tigeðinge, and for ealle ða þe we æfre heora ælmessan befonde wæron, ær life and æfter life,Pater <noster>."
"[('', '')]",Bidde <we>.
"[('', '')]","For <þorferþes> saule bidde wePater noster, and for Mælmære saule, and for ealle þa saula þe fulluht underfengan and on Crist gelyfdan fram Adames dæge to þisum dæge,Pater noster."
