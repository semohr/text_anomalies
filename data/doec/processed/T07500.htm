id,text
"[('', '')]","In naman <þære> <halgan> þrynesse <þæt> <is> fæder <and> <sunu> <and> <se> halga gast God ælmihtig þam ic <eom> <andetta> <ecne> ælmihtigne God a wesendne and a wuniendne to widan feore þam ic bebiode minre sawle <gehealdnesse> and mines lichoman min word and weorc and mine geþohtas, mine heortan and minne hyge, min leomu and mine lioðu, min fell and flæsc, min blod and ban, min mod and gemynd and min gewit eall and æghwæt þæs þe me lichomlices oþþe gastlices sy mid rihte <mæge> <cyrranne>, and þurh drihtnes þone halgan lichoman <and> <þurh> <drihtnes> <þa> halgan rode, and þurh sancta <Marie> mægþhad, and þurh Cristes <acennednesse>, and þurh his þæt halige fulwiht, and þurh his halige festen, and þurh his þrowunga, and þurh his æriste, and þurh his upastigenesse on heofonas, and þurh þone halgan gast and þone hean dom þe nu toweard is eallan mancynne, and þurh his þæt halige godspell and eal þa wundor þe þær on syn þurh þa ic me bebiode minum drihtne ðam ælmihtigum Gode; and eac ic hine bidde þurh ealle þas ðe ic nu arimde þæt he me forgife ealle mine synna milde."
"[('', '')]","<It> and eac wuldor mid his <halgum> æfter þysse worlde, and eac þurh ealle þas on Godes noman ic me bebiode ðam nigum stefnum engla and þam halgum sancte Michahele mid ealra þara haligra sawlum <þe> ealle ic hi healsige on Godes noman þurh ealle þas þæt hy me geþingian wið ælmihtigne God ge her in þisse worulde ge a to widan fiore; and eac in eallum þyssum þe ic nu arimde on Godes noman hi me forbioden eallum fiondum gesewenlicum and ungesewenlicum þæt hy me sceððan ne motan ne in <þysse> <worulde> <ne> æfter in <ecnesse>."
"[('', '')]","Min drihten hælend Crist, ic do þe þancas <ealre> þara goda and þara unarimedlicra fremsumnessa þe þu me synfullum sealdest and lændest; sy æfre þinre micelnesse nama symble gebletsod mid gode and þe sy æfre ar and wuldor a on ecnesse ealles mines dæles and ealles þæs ðu me æfre on þisse worulde butan ælcan gewyrhtan <geuþe>."
"[('', '')]","Min drihten, þu gefyldest me mid þine gyfe in dagum fyrlenum, gefyl me nu, min drihten, mid þinre micelan mildheortnesse forþon <þe> þu <eart> gebletsod to <Gode> a <butan> ende þu leofast mid fæder and rixast þurh ealra worulda world."
"[('', '')]","Min drihten <hælend> Crist, Godes sunu, on þinum noman ic mine handa up ahæbbe; drihten hælend Crist, þu ðe me þisse uhtantide gesundne þurh ðas nihtlican dimnesse becuman lete, geheald me nu todæg, drihten, þurh ealre tida fæc and <bearhtmas> and mid þinre gyfe læd me <ungederedne>."
"[('', '')]","Min drihten <hælend> Crist, þu þe on þa ðriddan <tide> <dæges> to rode <þine> gelæded wære for ealles middaneardes hælo, ic þe bidde eadmodlice þæt þu mine synna adilgie and ic minra forðgewitenra synna æt þe forgifennessa gemete and þæt þu me sy wið þan toweardum synnum arful hyrde."
"[('', '')]","Min drihten hælend Crist, þu þe on þa sixtan tide dæges rode treow gestige for middaneardes onlesednesse and þes middaneard wæs eall on þystre gehwyrfed, syle me <symble> þæt leoht minre sawle and <mines> <lichoman> þæt ic geearnian <mote> and cuman to ecean life."
"[('', '')]","Min drihten hælend Crist, þu þe on rode galgan ahangen wære and þone scaþan þu onfenge þe on þe gelyfde on þa fægernesse neorxnawonges gefean, and hine mid þe feran lete; þu wære rice cyning þeah þu on rode hangadest."
"[('', '')]",Ic þe eadmodlice mine synna andette and ic bidde þe for þinre micelan mildheortnesse þæt ic mote æfter minre forðfore neorxnawonges gatu <agan>.
"[('', '')]",Þancas ic þe do <min> <drihten> <ælmihtig> God þæt þu me <gesundne> þurh þisses dæges ryne to þisse æfentide becuman lete.
"[('', '')]","Min drihten waldend and gescyldend, þu þe leoht fram þystrum ascyredest, ic þe bidde gehyr mine bene."
"[('', '')]","Drihten God <almihtig>, þu þe to fruman þisses dæges me becuman lete, gehæl me, min drihten, mid þinum mægene þæt ic on þissum dæge on nane synne ne gehwyrfe, ac symble min word and min weorc sy on þinre soðfæstnesse gehwyrfed þu þe <leofast> and rixast a to worulde."
