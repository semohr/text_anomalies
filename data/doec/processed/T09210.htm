id,text
"[('', '')]",Be sacerdan.
"[('', '')]","And la, oft hit getimað, þæt þeowetlingc geearnað freotes æt ceorle, and ceorl wyrð þurh eorlgife þegenlage wyrðe, and þegn wurð þurh cynincges gife eorldomes wyrðe."
"[('', '')]","And ifel bið þonne, gif se þe þurh Godes gife and þurh godcunde lare geþogen wyrð to hade and to Godes þegne, gif se ne mot for worlde mæðe and munde þe maran beon wyrðe."
"[('', '')]","Þonne hwilum <þurh> Godes gife, swa ic ær sæde, þræl wyrð to þegne and ceorl wyrð to earle, sangere to sacerde and bocere to biscpe."
"[('', '')]","And la, hwilum wearð geworden, swa swa God wolde, sceaphirda to cyninge, and se wearð swiðe mære."
"[('', '')]","Eac wearð geworden, swa swa God wolde, fiscere to biscpe, and se wearð his drihtene gecoran and gecweme, and swa wurdon manega."
"[('', '')]","Swilce sindon Godes gifa, þe eaðe mæg of litlan aræran to micclan eal, þæt he silf wile, swa swa se sealmscop soðlice sæde, þa ða he þus cwæð:Quis sicut dominus deus noster, qui in altis abitat et humilia respicit et reliqua. Suscitans a terra inopem et de stercore erigens pauperem et cetera."
"[('', '')]","Eala, leofan men, ealle we comon ærest of eorðan and to eorðan eft sculon ealle gewurðan; and þi ne oferhogige æni man oðerne ealles to swiðe."
"[('', '')]","Petrus apostolus dicit: Nom enim est personarum acceptio apud deum, set in omni gente qui timet eum et operatur iustitiam, acceptus est illi."
"[('', '')]","Paulus apostolus dicit: Siue seruus siue liber, omnes in Christo unum sumus."
"[('', '')]","Se ðe on worlde þegnas and þrælas gescop and geworhte, eft he hi gebohte mid deorwurðan ceape ealle gelice, and ealle we [[../images/lbar.gif]]hi syn Criste leofe and wurðe, gif we [[../images/lbar.gif]]hy willað silfe hyran him mid rihte."
"[('', '')]","Nu lære we georne manna gehwilcne, þæt he inweardre heortan to his drihtene gebuge and oft and gelome smeage swiðe georne, hwæt him sy betst to donne and hwæt to forganne."
"[('', '')]","Eallum us [[../images/lbar.gif]]eow is micel þearf, þæt we [[../images/lbar.gif]]ge God lufian and Godes lagum filigan and godcundan lareowan geornlice hyran; forþam hig us [[../images/lbar.gif]]eow sculon lædan forð æt þam dome, þonne God demeð manna gehwilcum be ærran gewyrhtan."
"[('', '')]","And gesæli <bið> se hyrda, þe þonne his heorde into Godes rice and to heofonlicre myrhðe bliðe mot lædan for ærran gewirhtan."
"[('', '')]","And wel þare heorde, þe gefolgað þam hyrde, þe hy deoflum ætbredað and Gode hi gestryneð."
"[('', '')]","Uton þonne ealle anmodre heortan georne urum drihtene cweman mid rihte and heonanforð symle scildan us georne wið ðone hatan bryne, þe weallað on helle."
"[('', '')]","And don nu eac lareowas and godcunde bydelas, swa swa hit riht is and ealra manna þearf is: bodian gelome godcunde þearfe."
"[('', '')]","And ælc, þe gescad wite, hlyste heom georne, and godcunde lare gehwa on geþance healde swiðe fæste him silfum to ðearfe."
"[('', '')]","And aa manna gehwilc to wurðunge his drihtene do to gode, þæt he mæge wordes and dæda glædlice æfre."
"[('', '')]","Ælmihtigum Gode si lof and wurðmynt, and ful wuldorþrym æfre sy to worlde; Amen."
