id,text
[000100 (0.1)],"    Þis syndon þa domas, þe æðelbirht cyning asette on Agustinus dæge."
[000200 (1)],    Godes feoh & ciricean twelfgylde.
[000300 (1)],    Biscopes feoh xigylde.
[000400 (1)],    Preostes feoh nigongylde.
[000500 (1)],    Diacones feoh sixgylde.
[000600 (1)],    Cleroces feoh þrigylde.
[000700 (1)],    Ciricfriþ twigylde.
[000800 (1)],    <Mæthlfriþ> twigylde.
[000900 (2)],"    Gif cyning his leode to him gehateþ, & heom mon þær yfel gedo, twibote & cyninge L scillinga."
[001000 (3)],"    Gif cyning æt mannes ham drincæþ, & ðær man lyswæs hwæt gedo, twibote gebete."
[001100 (4)],"    Gif frigman cyninge stele, nigongylde forgylde."
[001200 (5)],"    Gif in cyninges tune man mannan ofslea, L scillinga gebete."
[001300 (6)],"    Gif man frigne mannan ofsleahþ, cyninge L scillinga to drihtinbeage."
[001400 (7)],"    Gif cyninges ambihtsmið oþþe laadrincmannan ofslehð, <meduman> leodgelde forgelde."
[001500 (8)],    Cyninges mundbyrd: L scillinga.
[001600 (9)],"    Gif frigman freum stelþ, III gebete, & cyning age þæt wite & ealle þa æhtan."
[001700 (10)],"    Gif man wið cyninges mægdenman geligeþ, L scillinga gebete."
[001800 (11)],"    Gif hio grindende þeowa sio, XXV scillinga gebete."
[001900 (11)],    Sio þridde: XII scillingas.
[002000 (12)],    Cyninges fedesl XX scillinga forgelde.
[002100 (13)],"    Gif on eorles tune man mannan ofslæhþ, XII scillinga gebete."
[002200 (14)],"    Gif wið eorles birele man geligeþ, XII scillinga gebete."
[002300 (15)],    Ceorles mundbyrd: VI scillingas.
[002400 (16)],"    Gif wið ceorles birelan man geligeþ, VI scillingum gebete; aet þære oþere ðeowan L scætta; aet þare þriddan XXX scætta."
[002500 (17)],"    Gif man in mannes tun ærest geirneþ, VI scillingum gebete; se þe æfter irneþ: III scillingas, siððan gehwylc scilling."
[002600 (18)],"    Gif man mannan w<../images/etail.gif>pnum bebyreþ, ðær ceas weorð, & man nænig yfel ne gedeþ, VI scillingum gebete."
[002700 (19)],"    Gif wegreaf sy gedon, VI scillingum gebete."
[002800 (20)],"    Gif man þone man ofslæhð, XX scillingum gebete."
[002900 (21)],"    Gif man mannan ofslæhð, medume leodgeld C scillinga gebete."
[003000 (22)],"    Gif man mannan ofslæhð, æt openum græfe XX scillinga forgelde & in XL nihta ealne leod forgelde."
[003100 (23)],"    Gif bana of lande gewiteþ, ða magas healfne leod forgelden."
[003200 (24)],"    Gif man frigne man gebindeþ, XX scillinga gebete."
[003300 (25)],"    Gif man ceorlæs hlafætan ofslæhð, VI scillingum gebete."
[003400 (26)],"    Gif læt ofslæhð, þone selestan LXXX scillinga forgelde; gif þane oþerne ofslæhð, LX scillingum forgelde; ðane þriddan XL scillingum <forgelden>."
[003500 (27)],"    Gif friman edorbrecþe gedeþ, VI scillingum gebete."
[003600 (28)],"    Gif man inne feoh genimeþ, se man þrigelde gebete."
[003700 (29)],"    Gif friman edor gegangeð, IIII scillingum gebete."
[003800 (30)],"    Gif man mannan ofslea, agene scætte & unfacne feo gehwilce gelde."
[003900 (31)],"    Gif friman wið fries mannes wif geligeþ, his wergelde abicge & oðer wif his agenum scætte begete & ðæm oðrum æt þam gebrenge."
[004000 (32)],"    Gif man rihthamscyld þurhstinð, mid weorðe forgelde."
[004100 (33)],"    Gif feaxfang geweorð, L sceatta to bote."
[004200 (34)],"    Gif banes blice weorðeþ, III scillingum gebete."
[004300 (35)],"    Gif banes bite weorð, IIII scillingum gebete."
[004400 (36)],"    Gif sio uterre hion gebrocen worðeþ, X scillingum gebete."
[004500 (37)],"    Gif butu sien, XX scillingum gebete."
[004600 (38)],"    Gif eaxle gelæmed weorþeð, XXX scillinga gebete."
[004700 (39)],"    Gif oþer eare nowiht gehereð, XXV scillinga gebete."
[004800 (40)],"    Gif eare of weorð aslagen, XII scillinga gebete."
[004900 (41)],"    Gif eare þirel weorðeþ, III scillinga gebete."
[005000 (42)],"    Gif eare sceard weorðeþ, VI scillinga gebete."
[005100 (43)],"    Gif eage of weorð, L scillinga gebete."
[005200 (44)],"    Gif muð oþþe eage woh weorðeþ, XII scillinga gebete."
[005300 (45)],"    Gif nasu ðyrel weorð, VIIII scillingum gebete."
[005400 (46)],"    Gif hit sio an hleore, III scillinga gebete."
[005500 (47)],"    Gif butu ðyrele sien, VI scillinga gebete."
[005600 (48)],"    Gif nasu ælcor sceard weorð, gehwylc VI scillinga gebete."
[005700 (49)],"    Gif ðirel weorþ, VI scillinga gebete."
[005800 (50)],"    Se þe cinban forslæhð, mid XX scillingum forgelde."
[005900 (51)],"    Æt þam feower toðum fyrestum, æt gehwylcum VI scillingas; se toþ se þanne bistandeþ: IIII scillingas; se þe ðonne bi ðam standeþ: III scillingas; ond þonne siþþan gehwylc: scilling."
[006000 (52)],"    Gif spræc awyrd weorþ, XII scillingas."
[006100 (52.1)],"    Gif widobane gebroced weorðeþ, VI scillinga gebete."
[006200 (53)],"    Se þe earm þurhstinð, VI scillingum gebete."
[006300 (53.1)],"    Gif earm forbrocen weorð, VI scillinga gebete."
[006400 (54)],"    Gif þuman ofaslæhð, XX scillingas."
[006500 (54.1)],"    Gif ðuman nægl of weorðeþ, III scillinga gebete."
[006600 (54.2)],"    Gif man scytefinger of aslæhð, VIIII scillinga gebete."
[006700 (54.3)],    Gif man middelfinger of aslæhð IIII scillinga gebete.
[006800 (54.4)],"    Gif man goldfinger of aslæhð, VI scillingum gebete."
[006900 (54.5)],"    Gif man þone lytlan finger of aslæhð, XI scillinga gebete."
[007000 (55)],    Æt þam neglum gehwylcum scilling.
[007100 (56)],    Æt þam lærestan wlitewamme III scillingas ond æt þam maran VI scillinga.
[007200 (57)],"    Gif man oþerne mid fyste in naso slæhð, III scillingas."
[007300 (58)],"    Gif dynt sie, scilling."
[007400 (58.1)],"    Gif he heahre handa dyntes onfehð, scilling forgelde."
[007500 (59)],"    Gif dynt sweart sie buton wædum, XXX scætta gebete."
[007600 (60)],"    Gif hit sie binnan wædum, gehwylc XX scætta gebete."
[007700 (61)],"    Gif hrifwund weorðeþ, XII scillinga gebete."
[007800 (61.1)],"    Gif he þurhðirel weorðeþ, XX scillinga gebete."
[007900 (62)],"    Gif man gegemed weorðeþ, XXX scillinga gebete."
[008000 (63)],"    Gif man cearwund sie, XXX scillinga gebete."
[008100 (64)],"    Gif man gekyndelice lim awyrdeþ, þrym leudgeldum hine man forgelde."
[008200 (64.1)],"    Gif he þurhstinð, VI scillinga gebete."
[008300 (64.2)],"    Gif man inbestinð, VI scillinga gebete."
[008400 (65)],"    Gif þeoh gebrocen weorðeþ, XII scillingum gebete."
[008500 (65.1)],"    Gif he healt weorð, þær motan freond seman."
[008600 (66)],"    Gif rib forbrocen weorð, III scillinga gebete."
[008700 (67)],"    Gif man þeoh ðurhstingþ, stice gehwilce VI scillingas."
[008800 (67.1)],"    Gyfe ofer ynce scilling, æt twam yncum twegen, ofer þry III scillingas."
[008900 (68)],"    Gif wælt wund weorðeþ, III scillingas gebete."
[009000 (69)],"    Gif fot of weorðeþ, L scillingum forgelden."
[009100 (70)],"    Gif seo micle ta of weorðeþ, X scillinga forgelden."
[009200 (71)],"    Æt þam oðrum taum gehwilcum healf gelde, ealswa æt þam fingrum ys cwiden."
[009300 (72)],"    Gif þare mycclan taan nægl of weorþeð, XXX scætta to bote."
[009400 (72.1)],    Æt þam oþrum gehwilcum X scættas gebete.
[009500 (73)],"    Gif friwif locbore leswæs hwæt gedeþ, XXX scillinga gebete."
[009600 (74)],    Mægþbot sy swa friges mannes.
[009700 (75)],    Mund þare betstan widuwan eorlcundre L scillinga gebete.
[009800 (75.1)],"    Ðare oþre XX scillingas, ðare þriddan XII scillingas, þare feorðan VI scillingas."
[009900 (76)],"    Gif man widuwan unagne genimeþ, II gelde seo mund sy."
[010000 (77)],"    Gif mon mægþ gebigeð, ceapi geceapod sy, gif hit unfacne is."
[010100 (77.1)],"    Gif hit þonne facne is, ef þær æt ham gebrenge, & him man his scæt agefe."
[010200 (78)],"    Gif hio cwic bearn gebyreþ, healfne scæt age, gif ceorl ær swylteþ."
[010300 (79)],"    Gif mid bearnum bugan wille, healfne scæt age."
[010400 (80)],    Gif ceorl agan wile: swa an bearn.
[010500 (81)],"    Gif hio bearn ne gebyreþ, fæderingmagas fioh agan & morgengyfe."
[010600 (82)],    Gif man mægþmon nede genimeþ: ðam agende L scillinga & eft æt þam agende sinne willan ætgebicge.
[010700 (83)],"    Gif hio oþrum mæn in sceat bewyddod sy, XX scillinga gebete."
[010800 (84)],"    Gif gængang geweorðeþ, XXXV scillingas & cyninge XV scillingas."
[010900 (85)],"    Gif man mid esnes cwynan geligeþ be cwicum ceorle, II gebete."
[011000 (86)],"    Gif esne oþerne ofslea unsynnigne, ealne weorðe forgelde."
[011100 (87)],"    Gif esnes eage & foot of weorðeþ aslagen, ealne weorðe hine forgelde."
[011200 (88)],"    Gif man mannes esne gebindeþ, VI scillingas gebete."
[011300 (89)],    Ðeowæs wegreaf se III scillingas.
[011400 (90)],"    Gif þeo steleþ, II gelde gebete."
