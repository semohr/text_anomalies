id,text
"[('', '')]",Ðis synd Wihtrædes domas Cantwara cyninges.
"[('', '')]","Dam mildestan cyninge Cantwara Wihtræde rixigendum þe fiftan wintra his rices, þy niguðan gebanne, sextan dæge Rugernes, in þære stowe þy hatte Berghamstyde, ðær wæs gesamnad eadigra geheahtendlic ymcyme:"
"[('', '')]","Ðær wæs Birhtwald, Bretone heahbiscop, & se ær næmda cyning; eac þan Hrofesceastre bisceop se ilca Gybmund wæs haten andward wæs;"
"[('', '')]",& cwæð ælc had ciricean ðære mægðe anmodlice mid þy hersuman folcy.
"[('', '')]","Þær ða eadigan fundon mid ealra gemedum ðas domas & Cantwara rihtum þeawum æcton, swa hit hyr efter segeþ & cwyþ:"
