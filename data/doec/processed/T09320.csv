id,text
[000100 (1)],    Þis syndon þa domas ðe Ælfred cyncg & Guþrum cyncg <gecuron>.
[000200 (1)],"    And þis is seo gerædnis eac, þe ælfred cyng & Guðrum cyng & eft Eadward cyng & Guðrum cyng gecuran & gecwædon, þa þa Engle & Dene to friþe & to freondscipe fullice fengon; & þa witan eac, þe syððan wæron, oft & unseldan þæt seolfe geniwodon & mid gode gehihtan."
[000300 (1)],"    <Ðis> ærest, þæt hig gecwædon, þæt hi ænne God lufian woldon & ælcne hæþendom georne aworpen."
[000400 (2)],"    & hig gesetton woruldlice steora eac, for ðam þingum þe hig wistan, þæt hig elles ne mihton manegum gesteoran, ne fela manna nolde to godcundre bote elles gebugan, swa hy <sceolde>; & þa woruldbote hig gesetton gemæne Criste & cynge, swa hwar swa man nolde godcunde bote gebugan mid rihte to bisceopa dihte."
