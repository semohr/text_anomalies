id,text
"[('', '0.')]",Eadwerdes gerænesse.
"[('', '0.')]","Eadwerd cyning byt ðam gerefum eallum, ðæt ge deman swa rihte domas swa ge rihtoste cunnon, & hit on ðære dombec stande."
"[('', '0.')]","Ne wandiað for nanum ðingum folcriht to geregceanne; & ðæt gehwilc spræce habbe andagan, hwænne heo gelæst sy, þæt ge ðonne gereccan."
"[('', '')]","& ic wille, ðæt gehwilc man hæbbe his geteaman; & nan man ne ceapige butan porte, ac hæbbe þæs portgerefan gewitnesse oððe oþera ungeligenra manna, ðe man gelyfan mæge."
"[('', '1.')]","& gif hwa butan porte ceapige, ðonne sy he cyninges oferhyrnesse scyldig; & gange se team þeah forð, oð þæt man wite, hwær he oðstande."
"[('', '1.')]","Eac we cwædon: se ðe tyman scolde, þæt he hæfde ungeligene gewitnesse ðæs ðæt he hit on riht tymde, oððe þone að funde, ðe se gelyfan mihte ðe onsprece."
"[('', '1.')]","Swa we cwædon be þære agnunge ðæt ylce, þæt he gelædde ungeligene gewitnesse ðæs, oððe ðone aþ funde, gif he mæhte, ungecorenne, ðe se onspeca on gehealden wære."
"[('', '1.')]","Gif he ðonne ne mehte, ðonne namede him man VI men on ðam ylcan geburhscipe, þe he on hamfæst wære, & begete þara syxa ænne æt anum hryðere, oððe æt þam orfe þe ðæs weorð sy; & syððan wexe be ðæs ceapes æhte, gif þær ma to scyle."
"[('', '1.')]","Eac we cwædon: gif enig yfelra manna wære ðe wolde oðres yrfe to borge settan for wiðertihtlan, ðæt he gecyþe ðonne mid aðe, ðæt he hit for nanum facne ne dyde, ac mid fulryhte butan brede & bigswice; & se dyde þonne swa ðer he dorste, ðe hit man ætfenge: swa he hit agnode swa he hit tymde."
"[('', '')]","Eac we cwædon, hwæs se wyrðe wære þe oðrum ryhtes wyrnde aðor oððe on boclande oððe on folclande; & ðæt he him geandagode of þam folclande, hwonne he him riht worhte beforan ðam gerefan."
"[('', '2.')]","Gif he ðonne nan riht næfde ne on boclande ne on folclande, þæt se wære þe rihtes wyrnde scyldig XXX scillinga wið þone cyning, & æt oðrum cyrre eac swa, æt ðriddan cyrre cyninges oferhyrnesse, ðæt is CXX scillinga, buton he ær geswice."
"[('', '')]","Eac we cwædon be þam mannum ðe mansworan wæran, gif ðæt geswutelod wære, oððe him að burste oððe ofercyðed wære, þæt hy siððan aðwyrðe næran, ac ordales wyrðe."
