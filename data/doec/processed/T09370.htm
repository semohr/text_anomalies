id,text
"[('', '1.')]","Ic Æþelstane cyning eallum minum gerefum binnon mine rice gecyþe, mid geþeahte Wulfhelmes mines ærcebisceopes & ealra mina oþra bisceopa & Godes ðeowa, for mina sinna forgyfenesse, þæt ic wille, þæt ge fedaþ ealle wæga an earm Englisc mon, gif ge him habbaþ, oþþe oþerne gefindaþ."
"[('', '1.')]",Fram twam minra feorma agyfe mon hine elce monaþ ane ambra meles & an sconc spices oþþe an ram weorþe IIII peningas & scrud for twelf monþa ælc gear.
"[('', '1.')]",& þæt ge alysaþ an witeðeowne.
"[('', '1.')]","& ðæs ealle sie gedon for Drihtenesse mildheortnesse & mine lufu under þæs bisceopes gewitnesse, on ðæs rice it sie."
"[('', '1.')]","& gif se gereafa ðis oferheald, gebete XXX scill."
"[('', '1.')]","& sie þæt feoh gedæled ðæm ðearfum ðe on ða tun synd, ðe ðis ungefremed wunie, on ðæs bisceopes gewitnesse."
