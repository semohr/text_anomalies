id,text
[000100 (0.1)],    Æþelstanes gerænesse.
[000200 (1)],"    Ærest þæt <mon> ne sparige nænne þeof þe æt hæbbendre <honda> <gefongen> sy, ofer XII winter & ofer eahta peningas."
[000300 (1.1)],"    & gif hit hwa do, forgylde ðone þeof be his were & ne beo þam þeofe <no> ðe geþingodre oþþe hine be <þam> geladie."
[000400 (1.2)],"    Gif he hine þonne werian wille oððe oðfleo, ðonne ne sparige hine <mon>."
[000500 (1.3)],"    Gif <mon> ðeof on carcerne gebringe, ðæt he beo XL nihta on carcerne, & hine mon ðonne lyse ut mid CXX scillingum; & ga sio mægþ him on borh, ðæt he æfre geswice."
[000600 (1.4)],"    & gif he ofer ðæt stalige, <forgildon> hy hine be his were oþþe hine eft ðær inne gebringan."
[000700 (1.5)],"    & gif hine hwa <forstande>, forgilde hine be his were, swa þam cyninge swa ðam ðe hit mid ryhte togebyrige; & ælc man ðara ðe þær midstande gesylle ðam cyninge CXX scillinga to wite."
[000800 (2)],"    Ond we cwædon be þam hlafordleasan mannum, ðe mon nan ryht ætbegytan ne mæg, þæt <mon> beode ðære mægþe, ðæt hi hine to folcryhte gehamette & him hlaford finden on folcgemote."
[000900 (2.1)],"    & gif hi hine ðonne begytan nyllen oððe ne mægen to þam andagan, ðonne beo he syþþan flyma, & hine lecge for ðeof se þe him tocume."
[001000 (2.2)],"    & se ðe hine ofer ðæt feormige, forgylde hine be his were oþþe he hine be ðam ladige."
[001100 (3)],    Be ryhtes wærnunge.
[001200 (3)],"    Se hlaford se ryhtes wyrne <ond> for his yfelan <mon> licge: & <mon> ðone cing <foresece>, forgilde þæt ceapgild & gesylle þam cynge CXX scillinga."
[001300 (3)],"    & se ðe ðone cyng <sece>, ær he him ryhtes bidde swa oft swa him togebyrie, gilde ðæt ilce wite þe se oþer sceolde, gif he him ryhtes wyrnde."
[001400 (3.1)],"    & se hlaford þe his ðeowan æt þyfþe gewita sy, & hit him on open wurðe, ðolige ðæs þeowan & beo his weres scyldig, æt frumcyrre, gif he hit <oftor> do, beo he ealles scyldig þæs he age."
[001500 (3.2)],"    & eac swilce cynges hordera oððe ure gerefena, swilc ðære ðeofa gewita wære ðe staledon, beo he be ðam ilcan."
[001600 (4)],    Be hlafordsearwum.
[001700 (4)],"    Ond we cwædon be hlafordsearwe, ðæt he beo his feores scyldig, gif he his ætsacan ne mihte oþþe eft on þam þrimfealdum ordale ful wære."
[001800 (5)],"    & we cwædon be ciricbryce: gif he ful wære on ðam ðryfealdan ordale, bete be þam þe <sio> domboc secge."
[001900 (6)],    Be wiccecræftum.
[002000 (6)],"    Ond we cwædon be þam wiccecræftum & be liblacum & be morðdædum, gif <mon> þær acweald wære, & he his ætsacan ne mihte, þæt he beo his feores scyldig."
[002100 (6.1)],"    Gif he þonne ætsacan wille & on ðam þrimfealdum ordale ful weorðe, þæt he beo CXX nihta on carcerne; & nimen þa magas hine siððan ut & gesyllan þam cynge CXX scillinga & forgildon ðone wer his magum & <gongon> him on borh, ðæt he æfre swylces geswice."
[002200 (6.2)],    Be blæserum.
[002300 (6.2)],"    Ða blysieras ond þa ðe ðeof <wrecen>, beon þæs ilcan ryhtes wyrðe."
[002400 (6.3)],"    & se þe ðeof wrecan wille & nanne mon ne gewundige, gesylle þam cyninge CXX scillinga to wite for ðan æhlype."
[002500 (7)],"    & we cwædon be ðam anfealdum ordale æt þam monnum þe oft betihtlede wæron: & hy fule wurdon & hy niten, hwa hy on borh nime, gebringe man hy on carcerne & man hy don ut, swa hit her beforan cweden is."
[002600 (8)],    Be landleasum mannum.
[002700 (8)],"    Ond we cwædon, gif hwylc <londleas> <mon> folgode on oþre scire & eft his mægas gesece, þæt he hine on þa gerad feormige, ðæt he hine to folcryhte læde, gif he þær gylt gewyrce, oþþe fore bete."
[002800 (9)],    Be yrfes ætfenge.
[002900 (9)],"    Se ðe yrfe befo, nemne him <mon> V men his neahgebura, & begite ðara V: I, ðæt him midswerige, þæt he hit on folcryht him toteo."
[003000 (9)],"    & se þe hit him geagnian wille, nemne him <mon> X men, & begite þara twegen & sylle þone að, þæt hit on his æhte geboren wære, <buton> þam rimaðe; & <stonde> þes <cyreoþ> ofer XX penega."
[003100 (10)],    Be hwearfe.
[003200 (10)],    & nan <mon> ne hwyrfe nanes yrfes <buton> ðæs gerefan gewitnesse oððe þæs mæssepreostes oððe þæs londhlafordes oþþe þæs horderes oððe oþres ungelygnes <monnes>.
[003300 (10)],"    Gif hit hwa do, gesylle XXX scillinga to wite, & fo se <londhlaford> to þam hwearfe."
[003400 (10.1)],    Be <wore> gewitnesse.
[003500 (10.1)],"    Gif <mon> þonne afinde, þæt heora ænig on <wore> gewitnesse wære, þæt næfre his gewitnes eft <noht> ne <forstande>; & eac gesylle XXX scillinga to wite."
[003600 (11)],"    Ond we cwædon: se ðe scyldunga bæde æt ofslagenum þeofe, ðæt he eode ðreora sum to, twegen on fæderanmaga & þridda on medren, & þone aþ syllen, ðæt hy on heora mæge nane þyfðe <nysten>, ðæt he his feores wyrðe nære for <ðon> gilte."
[003700 (11)],"    & hy gan siððan XII sume & gescyldigen hine, swa hit ær gecweden wæs; & gif ðæs deadan mægas ðider cuman noldon to ðam andagan, gilde ælc ðe hit ær sprece CXX scillinga."
[003800 (12)],"    Ond we cwædon, þæt <mon> nænne ceap ne geceapige <buton> porte ofer XX penega; ac ceapige ðær <binnon> on þæs portgerefan gewitnesse oððe on oþres <unlygnes> <monnes>, oððe eft on þara gerefena gewitnesse on folcgemote."
[003900 (13)],"    Ond we cweðaþ, ðæt ælc burh sy gebet XIIII niht ofer <gongdagas>."
[004000 (13.1)],    Oþer: þæt ælc ceaping sy <binnon> <port>.
[004100 (14)],    Be myneterum.
[004200 (14)],    Þridda: þæt an mynet sy ofer eall ðæs cynges onweald; & nan <mon> ne mynetige buton on <port>.
[004300 (14.1)],"    & gif se mynetere ful wurðe, slea <mon> of þa <hond>, ðe he ðæt ful mid worhte, & sette <up> on ða mynetsmiððan."
[004400 (14.1)],"    & gif hit þonne tyhtle sy, & he hine ladian wille, ðonne ga he to þam hatum isene & ladige þa <hond>, mid ðe <mon> tyhð, ðæt he þæt facen mid worhte."
[004500 (14.1)],"    & gif he on þam ordale ful wurðe, do <mon> þæt ilce, swa hit ær beforan cwæð."
[004600 (14.2)],"    On Cantwarabyrig VII myneteras: IIII ðæs cynges & II þæs biscopes, I ðæs abbodes; to Hrofeceastre: II cynges & I þæs biscopes; to Lundenbyrig VIII; to Wintaceastre VI; to Læwe II; to Hæstingaceastre I; oþer to Cisseceastre; to Hamtune II; to Wærham II; to Execeastre II; to Sceaftesbyrig II; elles to þam oþrum burgum I."
[004700 (15)],"    Feorðe: þæt nan scyldwyrhta ne lecge nan scepes fel on scyld; & gif he hit do, gilde XXX scillinga."
[004800 (16)],    Fifte: ðæt ælc <mon> hæbbe æt þære syhl II gehorsede men.
[004900 (17)],"    Syxte: Gif hwa æt þeofe <medsceat> nime & oþres ryht afylle, beo he his weres scyldig."
[005000 (18)],"    Seofoðe: þæt nan <mon> ne sylle nan hors ofer sæ, <buton> he hit gifan wille."
[005100 (19)],"    Ond we cwædon be þeowan men, gif he ful wurþe æt þam ordale, þæt <mon> gulde þæt ceapgild & swinge hine man ðriwa oððe þæt oþer gild sealde; & sy þæt wite be healfum wurðe æt þam ðeowum."
[005200 (20)],"    Gif hwa gemot forsitte þriwa, gilde ðæs cynges oferhyrnesse; & hit beo seofon nihtum ær geboden, ær ðæt gemot sy."
[005300 (20.1)],"    Gif he þonne ryht wyrcan nylle ne þa oferhyrnesse syllan, þonne ridan þa yldestan men to, ealle þe to þære byrig hiron, & nimon eall ðæt he age & setton hine on borh."
[005400 (20.2)],"    Gif hwa þonne nylle ridan mid his geferan, gilde cynges oferhyrnesse."
[005500 (20.3)],"    <Ond> beode <mon> on þam gemote, ðæt <mon> eal friþige, þæt se cyng friþian wille; & forga þyfðe be his feore & be eallum þam þe he age."
[005600 (20.4)],"    & se þe be witum geswican nylle, ðonne <ridon> þa yldestan men to, ealle þe to þære byrig hyron, & nimon eall ðæt he age & fo se cyng to healfum, to healfum ða men ðe on þære rade beon & setton hine on borh."
[005700 (20.5)],"    Gif he nite, hwa hine aborgie, hæfton hine."
[005800 (20.6)],"    Gif he nylle hit geþafian, leton hine licgan, <buton> he oþwinde."
[005900 (20.7)],"    Gif hwa hine wrecan wille oððe hine fælæce, þonne beo he fah wið ðone cyng & wið ealle his freond."
[006000 (20.8)],"    Gif he ætwinde, & hine hwa feormige, sy he his weres scyldig, <buton> he hine ladian durre be þæs flyman were, þæt he hine flyman nyste."
[006100 (21)],"    Gif hwa þingie for ordal, ðingie on ðam ceapgilde þæt he mæge, & <noht> on ðam wite, <buton> hit se gifan wille þe hit togebyrige."
[006200 (22)],"    & ne underfo nan <mon> oþres <monnes> <mon>, <buton> his leafe þe he ær folgode."
[006300 (22.1)],"    Gif hit hwa do, agife þone <mon> & bete cynges oferhyrnesse."
[006400 (22.2)],"    & <non> <mon> ne tæce his getihtledan <mon> <from> him, ær he hæbbe ryht geworht."
[006500 (22.23)],"    Gif hwa ordales weddige, ðonne cume he þrim nihtum ær to þam mæssepreoste þe hit halgian scyle, <ond> fede hine sylfne mid hlafe & mid wætre & sealte & wyrtum, ær he togan scyle, & <gestonde> him mæssan þæra þreora daga ælcne, & offrige to & ga to husle ðy dæge þe he to ðam ordale gan scyle, & swerige ðonne <þone> að, þæt he sy mid folcryhte unscyldig ðære tihtlan, ær he to þam ordale ga."
[006600 (23.1)],"    & gif hit sy wæter, ðæt he gedufe oþre healfe elne on þam rape; gif hit sy ysenordal, beon ðreo niht, ær mon þa <hond> undo."
[006700 (23.2)],"    & ofga ælc <mon> his tihtlan mid foreaðe, swa we ær cwædon; & beo þæra ælc fæstende on ægþera <hond> se ðær mid sy, on Godes bebode & ðæs ærcebiscopes; & ne beo ðær on naþre healf na ma <monna> þonne XII."
[006800 (23.2)],"    Gif se getihtloda <mon> ðonne maran werude beo þonne twelfa sum, þonne beo þæt ordal forod, <buton> hy him <from> gan <willon>."
[006900 (24)],"    Ond se þe yrfe bycge on gewitnesse & hit eft <tymon> scyle, þonne onfo se his þe he hit ær ætbohte, beo he swa freoh swa ðeow, swa hweðer he sy."
[007000 (24.1)],"    & ðæt nan cyping ne sy <Sunnondagum>, gif hit ðonne hwa do, þolige ðæs ceapes & gesylle XXX scillinga to wite."
[007100 (25)],"    Gif minra gerefena hwylc þonne þis don nylle & læs ymbe beo þonne we gecweden habbað, þonne gylde he mine oferhyrnesse; & ic finde oþerne ðe wile."
[007200 (25.1)],"    Ond se biscop amonige þa oferhyrnesse æt þam gerefan, þe hit on his folgoþe sy."
[007300 (25.2)],"    Se ðe of ðissa gerædnesse ga, gilde æt frumcirre V pund, æt oþrum cirre his wer, æt þriddan cirre ðolige ealles þæs þe he age & ure ealra freondscipes."
[007400 (26)],"    Ond se ðe manað swerige, & hit him on open wurþe, ðæt he næfre eft aðwyrþe ne sy, ne <binnon> nanum gehalgodum lictune ne licge, þeah he forðfore, buton he hæbbe ðæs biscopes gewitnesse, ðe he on his scriftscire sy, þæt he hit swa gebet hæbbe, swa him his scrift scrife."
[007500 (26.1)],"    & his scrift hit gecyþe þam biscope <binnon> XXX nihta, hweþer he to þære bote cirran wolde."
[007600 (26.1)],"    Gif he swa ne do, bete be þam þe se biscop him forgifan wille."
