id,text
[000100 (1.0)],"    Æðelstan cyng cyþ: þæt ic hæbbe geahsod, þæt ure frið is <wyrs> gehealden, ðonne me lyste oþþe hit æt Greatanlea gecweden wære; & mina witan secgað, þæt ic hit to lange forboren hæbbe."
[000200 (1.1)],"    Nu hæbbe ic <funden> mid ðæm witum, þe mid me wæron æt Eaxanceastre to middanwintre, ðæt þa ealle beon gearwe mid him silfum & mid wife & mid ærfe & mid eallum þingum to farenne ðider ic wille <buton> hy ofer þis geswican willan , on þa gerad þæt hy næfre eft on eard ne cuman."
[000300 (1.2)],"    & gif heo man æfre eft on earde gemete, ðæt hy syn swa scyldige, swa se ðe æt hæbbendre handa <gefongen> sy."
[000400 (1.3)],"    & se þe hy feormige oþþe hyra manna ænigne, oððe ænigne man tosænde, sy he scyldig his sylfes & ealles þæs þe he age: ðæt is ðonne forþon ðe ða aþas & þa wedd & þa borgas synt ealle oferhafene & abrocene, ðe þær gesealde wæron."
[000500 (1.3)],"    & we nytan nanum oþrum þingum to getruwianne, butan hit ðis sy."
