id,text
[000100 (1)],"    & se ðe oþres mannes man underfo, ðe he for his yfele him <from> ðo, & him getruwian ne mæge his yfeles, gylde hine ðæm þe he ær folgode, gesylle þam cynge CXX scillinga."
[000200 (1.1)],"    Gif se hlaford þonne wille <ðone> man mid woh fordon, berecce hine þonne, gif he mage, on Folcgemote; & gif he ladleas beo, sece swylcne hlaford on þa gewitnesse swylcne he wille; forðy þe ic an, ðæt ælc ðara þe ladleas beo, folgie swilcum hlaforde swylcum he wille."
[000300 (1.2)],"    & swylc gerefa swylc ðis forgemeleasie & ymbe beon nylle, gesylle ðam cinge his oferhyrnesse, gif hit man him ongerecce mid soþe."
[000400 (1.3)],"    & swylc gerefa swylc medsceat nime & oþres ryht ðurh þæt alecge, gylde þæs cinges oferhyrnesse & wege eac ða ungerisnu, swa swa we gecweden habbað."
[000500 (1.4)],"    & gif hit sy ðegen ðe hit do, sy þæt ilce."
[000600 (1.5)],"    & nemne man on ælces gerefan manunge swa fela manna swa man wite, þæt ungelygne syn, þæt hy beon to gewitnesse gehwylcere spræce."
[000700 (1.5)],    & sien heora aþas ungelygenra manna be þæs feos wyrðe butan cyre.
[000800 (2)],"    & se þe bespirige yrfe innan oþres land: aspirige hit ut se þæt <lond> age, gif he mæge; gif he ne mæge, stande þæt spor for þone foraþ, gif he ðærinne hwæne teo."
[000900 (3)],"    & man singe ælc Frigdæge æt ælcum mynstre ealle þa Godes þeowan an fiftig for þone cyng & for ealle þe willaþ ðæt he wile & for þa oþre, swa hy geearnian."
