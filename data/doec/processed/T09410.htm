id,text
"[('', '6.')]","& we gecwædon æt ðunresfelda on þæm gemote, gif hwilc þeof oððe reafere gesohte þone cing oþþe hwylce cyrican & ðone biscop, þæt he hæbbe nigon nihta fyrst."
"[('', '6.')]","& gif he ealderman oððe abbud oþþe ðegen sece, hæbbe ðreora nihta fyrst."
"[('', '6.')]","& gif hine hwa lecge binnan ðæm fyrste, þonne gebete he ðæs mundbyrde ðe he ær sohte, oþþe he hine twelfa sum ladige, þæt he þa socne nyste."
"[('', '6.')]","& sece swylce socne swylce he sece, þæt he ne sy his feores wyrðe, butan swa feola nihta swa we her beufan cwædon."
"[('', '6.')]","& se ðe hine ofer þæt feormige, sy ðæs ilcan wyrðe þæs ðe se ðeof, butan he hine ladian mæge, ðæt he him nan facn ne nane ðyfþe on nyste."
