id,text
"[('', '0.')]","Her is geswutelod on þisum gewrite, hu Eadgar cyningc wæs smeagende, hwæt to bote mihte æt ðæm færcwealme, ðe his leodscipe swyðe drehte & wanode wide gynd his anweald."
"[('', '')]","Ðæt is þonne ærest, þæt him þuhte & his witum, þæt þus gerad ungelimp mid synnum & mid oferhyrnysse Godes beboda geearnod wære, & swyþost mid þam oftige þæs neadgafoles, þe Cristene men Gode gelæstan scoldon on heora teoðingcsceattum."
[],[000300 (1a)]    He beþohte & asmeade þæt godcunde be woruldgewunan.
"[('', '1.')]","Gif geneatmanna hwylc forgymeleasað his hlafordes gafol & hit him to ðæm rihtandagan ne gelæst, wen is, gif se hlaford mildheort bið, þæt he þa gymeleaste to forgyfnysse læte & to his gafole buton witnunge fo."
"[('', '1.')]","Gif he þonne gelomlice þurh his bydelas his gafoles myngað, & he þonne aheardað & hit þencð to ætstrengenne, wen is, þæt þæs hlafordes grama to ðan swiðe weaxe, þæt he him ne unne naðer ne æhta ne lifes."
"[('', '1.')]","Swa is wen, þæt ure drihten do þurh þa gedyrstignysse, þe folces men wiðhæfton þære gelomlican myngunge, þe ure lareowas dydon ymbe þæt neadgafol ures Drihtnes: þæt syn ure teoþunga & cyricsceattas."
"[('', '1.')]","Ðonne beode ic & se ærcebisceop, þæt ge God ne grymman, ne naþer ne geearnian ne þone færlican deað þises andweardan lifes, ne huru þone toweardan ecere helle mid ænegum oftige Godes gerihta."
"[('', '1.')]","Ac ægðer ge earm ge eadig, þe ænige tylunge hæbbe, gelæste Gode his teoðunga mid ealre blisse & mid eallum unnan, swa seo gerædnys tæce, þe mine witan æt Andeferan geræddon & nu eft æt Wihtbordesstane mid wedde gefæstnodon."
"[('', '1.')]","Þonne beode ic minum gerefan, be minum freondscipe & be eallum þam þe hy agon, þæt hy styran ælcum þara þe þis ne gelæste & minra witena wed abrecan mid ænegum wacscipe wille, swa swa him seo foresæde geradnes tæce; & on þære steore ne sy nan forgifnes."
[],"[001000 (1.5a)]    Gif he swa earm bið, þæt he aðer deð oððe þa Godes wanað, his saula to forwyrde, oððe waccor mid modes graman hy behwyrfð þonne þæt he him to agenum teleð, ðonne him micele agenre is, þæt him æfre on ecnysse gelæst, gif he hit mid unnan & mid fulre blisse don wolde."
"[('', '1.')]","Ðonne wille ic, þæt þas Godes gerihta standan æghwær gelice on minum anwealde."
"[('', '1.')]","& þa Godes þeowas, þe þa sceattas underfoð, þe we Gode syllað, libban clænan life, þæt hy þurh þa clænnysse us to Gode þingian mægen."
"[('', '1.')]","& ic & mine þegnas wyldan ure preostas to ðan þe ure saula hyrdas us tæcað, þæt syndon ure bisceopas, þe we næfre mishyran ne scylon on nan þara þinga, þe hy us for Gode tæcað, þæt we þurh þa hyrsomnysse, þe we heom for Gode hyrsomiað, þæt ece lif geearnian, þe hy us towemað mid lare & mid bysene goddra weorca."
"[('', '')]","Woruldgerihta ic wille þæt standen on ælcum leodscipe swa gode swa hy mon betste aredian mæge, Gode to gecwemnysse & me to fullum cynescipe & earmum & eadegum to ðearfe & to friðe."
[],"[001500 (2a)]    & to ælcere byrig & on ælcere scire hæbbe ic mines cynescipes gerihta, swa min fæder hæfde; & mine þegnas hæbben heora scipe on minum timan, swa hy hæfdon on mines fæder."
"[('', '2.')]","& ic wille, þæt woruldgerihta mid Denum standan be swa godum lagum, swa hy betste geceosan mægen."
[],"[001700 (2.1a)]    Stande þonne mid Anglum þæt ic & mine witan to minra yldrena domum geyhton, eallum leodscipe to þearfe."
"[('', '2.')]","Sy þeahhwæðere þes ræd gemæne eallum leodscipe, ægðer ge Anglum ge Denum ge Bryttum, on ælcum ende mines anwealdes, to ðy þæt earm & eadig mote agan þæt hy mid rihte gestrynað, & þeof nyte, hwær he þyfþe befæste, þeah he hwæt stele, & him swa geborgen sy heora unwilles, þæt heora to fela ne losigen."
"[('', '')]","Ðæt is þonne, þæt ic wille, þæt ælc mon sy under borge ge binnan burgum ge buton burgum."
"[('', '3.')]",& gewitnes sy geset to ælcere byrig & to ælcum hundrode.
"[('', '')]","To ælcere byrig XXXVI syn gecorone to gewitnesse; to smalum burgum & to ælcum hundrode XII, buton ge ma willan."
"[('', '')]","& ælc mon mid heora gewitnysse bigcge & sylle ælc þara ceapa, þe he bigcge oððe sylle aþer oððe burge oððe on wæpengetace."
"[('', '6.')]","& heora ælc, þonne hine man ærest to gewitnysse gecysð, sylle þæne að, þæt he næfre, ne for feo ne for lufe ne for ege, ne ætsace nanes þara þinga, þe he to gewitnysse wæs, & nan oðer þingc on gewitnysse ne cyðe buton þæt an, þæt he geseah oððe gehyrde."
"[('', '6.')]",& swa geæþdera manna syn on ælcum ceape twegen oððe þry to gewitnysse.
"[('', '')]","& se ðe æfter ænegum ceape ride, cyðe his nehgeburum, ymbe hwæt he ride; & þonne he ham cume, cyðe eac, on hwæs gewitnysse he þone ceap gebohte."
"[('', '')]","Gif he þonne unmyndlunge ceap aredige ut on hwylcere fare, buton he hit ær cydde, þa he utrad, cyðe hit þonne he ham cume; & gif hit cuce orf bið, mid his tunscipes gewitnysse on gemænre læse gebringe."
"[('', '8.')]","Gif he swa ne deð ær fif nihtum, cyðan hit þæs tunes men þam hundrodes ealdre, & beon buton wite ægðer ge hy sylfe ge heora hyrdas; & þolige þæs orfes þe hit þider brohte, for þy þe he hit his neahgeburum cyðan nolde; & fo se landrica to healfon & to healfan þæt hundred."
"[('', '')]","Gif hit þonne ofer fif niht ungecyd on gemænre læse wunað, þolige þæs orfes, swa we ær cwædon, & þara hyrda ælc þolige þære hyde; & þæs ne sy nan forgifnes, gesecen þæt hy gesecen; & he þeahhwæðere cyðe, on hwæs gewitnysse he þæt orf bohte."
"[('', '')]","Gif he þonne cenð, þæt he hit mid gewitnysse bohte þara manna, þe to gewitnesse genamode synt, aðer oððe on byrig oððe on hundrode, & se hundredes ealdor þæt geacsoð, þæt hit soð is, þolige þeah þæs orfes, for þy þe he hit his neahgeburum cyþan nolde ne his hundrodes ealdre, & næbbe his na maran hearm."
"[('', '')]","Gif he þonne cynne, þæt he hit mid gewitnesse bohte, & þæt leas bið, sy he þeof & þolige heafdes & ealles þæs þe he age; & healde se landhlaford þæt forstolone orf & þæs orfes ceapgyld, oð þæt se agenfrigea þæt geacsige & mid gewitnesse him þæt orf geahnige."
"[('', '')]","Þonne wille ic, þæt stande mid Denum swa gode laga swa hy betste geceosen, & ic heom a geþafode & geþafian wille, swa lange swa me lif gelæst, for eowrum hyldum, þe ge me symble cyddon."
"[('', '12.')]","& þæs wilnige, þæt þes an dom on swylcere smeagunge sy us eallon gemæne, to gebeorge & to friðe eallum leodscipe."
"[('', '')]","& ic wille, þæt tunesmen & heora hyrdas habban þas ylcan smeagunge on minum cucum orfe & on minra þegena, ealswa hy habbað on heora agenum."
"[('', '13.')]","Gif hit þonne min gerefa oððe ænig oðer man, riccre oððe unriccre, onscunað & ungerysena gebyt aðer oððe tunesmannum oððe heora hyrdon, ceose Dene be lagum, hwylce steore hy be þan healdan willað."
"[('', '')]","Mid Anglum ic hæbbe gecoren & mine witan, hwæt seo steor beon mæge, gif ænig man mid anbyrdnesse beginð oþþe mid ealle ofslyhð ænigne þara þe ymbe þas smeagunge bið & þæt dyrne orf ameldað, oþþe þara ænigne þe on soðre gewitnesse bið & mid his soðe þæne unscyldigean ahret & þæne scyldigean rihtlice fordeð."
"[('', '14.')]","Þonne wille ic, þæt symble mid eow gehealden sy þæt ge to friþes bote gecoren hæfdon mid miclum wisdome & me swyðe gecwemlice."
"[('', '14.')]","& þes eaca sy us eallum gemæne, þe on þissum iglandum wuniað."
"[('', '')]","Þonne fyrþrige Oslac eorl & eal here, þe on his ealdordome wunað, þæt þis stande, Gode to lofe & ure ealra saula to þearfe & eallum folce to friðe."
"[('', '15.')]","& write man manega gewrita be þisum & sende ægþer ge to Ælfhere ealdormen ge to Æþelwine ealdormen, & hy gehwider, þæt þes ræd cuð sy ægþer ge earmum ge eadigum."
"[('', '')]","Ic beo eow swyðe hold hlaford þa hwile þe me lif gelæst, & eow eallum swyðe bliðe eom, for þy þe ge swa georne ymbe frið syndon."
