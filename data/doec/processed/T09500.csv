id,text
[000100 (0.1)],Promissio regis.
[000200 (0.2)],"    Ðis gewrit is gewriten stæf be stæfe be þam gewrite, þe Dunstan arcebisceop sealde urum hlaforde æt Cingestune, þa on dæg þa hine man halgode to cinge, & forbead him ælc wedd to syllanne, butan þysan wedde, þe he up on Cristes weofod lede, swa se bisceop him dihte."
[000300 (1)],"    On þære halgan þrinnesse naman, ic þreo þing behate Cristenum folce & me underðeoddum."
[000400 (1.1)],"    An ærest, þæt Godes cyrice & eall Cristen folc minra gewealda soðe sibbe healde."
[000500 (1.2)],"    Oðer is, þæt ic reaflac & ealle unrihte þing eallum hadum forbeode."
[000600 (1.3)],"    Þridde, þæt ic behate & bebeode on eallum domum riht & mildheortnisse, þæt us eallum arfæst & mildheort God þurh þæt his ecean miltse forgife, se lifað & rixað."
