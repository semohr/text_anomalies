id,text
[000100 (1)],    An is ece Godd wealdend & wyrhta ealra gesceafta.
[000200 (1)],"    & on þæs naman weorðunge ic æðelred cyning ærest smeade, hu ic Cristendom æfre mihte & rihtne cynedom fyrmest aræran, & hu ic mihte þearflicast me sylfum gerædan for Gode & for worolde, & eallum minum leodscype rihtlicast lagian þa þing to þearfe, þe we scylan healdan."
[000300 (1)],"    Mearn to gemynde oft & gelome, þe godcunde lara & wislice woroldlaga Cristendom fyrðriað & cynedom micliað, folce gefremiað & weorðscypes wealdað, sibbiað & sehtað & sace twæmað & þeode þeawas ealle gebetað."
[000400 (2)],"    Nu wille ic georne æfter þam spyrian, hu we lara & laga betst magan healdan & æghwylce unlaga swyþost aweorpan."
[000500 (3)],"    & þis is seo gerædnes, þe we willað healdan, swa swa we æt Eanham fæste gecwædon."
