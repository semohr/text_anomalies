id,text
[000100 (1)],"    Hit becwæð & becwæl se ðe hit ahte mid fullan folcrihte, swa swa hit his yldran mid feo & mid feore rihte begeatan & letan & læfdan ðam to gewealde, ðe hy wel uðan."
[000200 (2)],"    &: swa ic hit hæbbe, swa hit se sealde, ðe to syllanne ahte, unbryde & unforboden."
[000300 (3)],"    &: ic agnian wylle to agenre æhte ðæt ðæt ic hæbbe & næfre <ðe> <myntan> ne plot ne ploh, ne turf ne toft, ne furh ne fotmæl, ne land ne læse, ne fersc ne mersc, ne ruh ne rum, wudes ne feldes, landes ne strandes, wealtes ne wæteres."
[000400 (3.1)],"    Butan ðæt læste ða hwile ðe ic libbe; forðam <nis> <æni> <man> on life, ðe æfre gehyrde, ðæt man cwydde oððon crafode hine on hundrede oððon ahwar on gemote, on ceapstowe oþþe on cyricware, ða hwile þe he lifde: unsac he wæs on life; beo on legere, swa swa he mote."
[000500 (3.2)],"    Do, swa ic lære: beo ðe be þinum & læt <me> be minum; ne gyrne ic ðines, ne læðes ne landes, ne sace ne socne; ne ðu mines ne ðærft, ne mynte ic ðe nan ðing."
