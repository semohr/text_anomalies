id,text
"[('', '12.')]",Halsung.
"[('', '12.')]","Ic halsige þe þurh þæne ælmihtigan God, þe gesceop heofonas & eorðan & ealle gesceafta, & þurh þa halegan rode, þe he on þrowude & eall manncynn of deofles hæftnyde alysde, & þurh sancta Marian, þa halegan fæmnan, & þurh eall engla wered & heahengla & þurh þa mæran witigan & heahfæderas."
[],"[000300 (12.2A)]    Eac ic halsige þe eow þurh þa twelf apostolas, þe þam ecean Gode gecorene wæron, & þurh þæt ungerimedlic getell þara mærra cyðra, þe for his lufon martirdom þrowudon, & eac þurh þæt halige wered Godes arfæstra andyttra & þurh ealle halige fæmnan."
[],"[000400 (12.3A)]    Ic halsige þe eac þurh ealle halignyssa, þe synt on heofonan & on eorðan, & þurh þæne fulluht & Cristendom, þe þu underfangen hæfst."
[],"[000500 (12.4A)]    þæt þu na geþristlæce, þæt þu þises husles onbyrige, buton þu si unscyldig þæs þinges, þe þu nu betigen eart."
[],"[000600 (13A)]    Ic halsige þe eow þurh þæne Fæder & Sunu & þæne halegan Gast & þurh þine eowre cristennysse, þe þu underfenge, gegon & þurh þæne ancennedan sunu Godes & þurh þa halegan Þrynnysse & þurh þæt halige Godes spell & þurh þa halgan laua, þe innan þisre cyricean synt, & þurh þæne fulluht, þe se mæssepreost þe of geedcende."
[],"[000700 (13A)]    þæt þu na geþristlæce natestohwi to þisum husle to ganne ne furþon to þisum weofude to genealæcenne, gif þu þis dydest, þæt we embe synt, oþþe gif þu þarto geþwærudest oþþe wistest, hwa hyt dyde."
[],"[000800 (23A)]    Ic halsige þe nu, mann, þurh getingnysse ures drihnes hælendes Cristes & þurh þæne dom & gesceaft cealdes wæteres."
[],"[000900 (23.1A)]    Ic halsige þe þurh Fæder & Sunu & þurh þæne halegan Gast & þa halegan þrynnysse, þa untodæledlican, & þurh urne drihten hælendne Crist & þurh ealle englas & heahenglas & þurh ealle martiras & þurh þæne forhttundan domesdæg, of þam ealle gesceafta cwaciað & bifiað, & þurh þa feower & twentig uðwitan, þe dæghwamlice Drihten heriað."
[],"[001000 (23.1A)]    & þurh þa feower godspelleras Matheus, Marcus, Lucas, Iohannes & þurh þa twelf witigan & þurh ealle Godes halegan þroweras & halige fæmnan & andetras, & ealdordomas & halige mihta & mægenu & anwealdu, & þurh þæt halige Godes hehsetl & þurh þæt halige engelcynn CherubinetSeraphin & ealle heofonlice anweald."
[],"[001100 (23.2A)]    Ic halsige þe þurh þa þry cnihtas, þe dæghwamlice beforan Gode standað, Sidrac, MisacetAbdenago, & þurh heondteontig & feower & feowertig þusendu martira, þe for Cristes naman þrowudon, & þurh sancta Marian ures drihnes modor hælendes Cristes."
[],"[001200 (23.3A)]    gyf þu scyldig si , þænne ahnexa þu þine heortan & geandet, swa hwætt swa þu þar onwite."
[],"[001300 (24A)]    We biddað þe, drihten hælend Crist, þæt þu sette her on þin tacn swa: gif þes mann scildig si, na si he on þis wæter afangen."
[],"[001400 (24.1A)]    Drihten, soðlice do þu þis to lofe & to wurðunge þinum þam halegan naman, þæt ealle menn ongyton & oncnawon on þe, þæt þu ert ana soð God, þe leofast & rixast on worulda woruld."
[],[001500 (24.1A)]    Gewyrðe þæt.
