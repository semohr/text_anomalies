id,text
"[('', '')]",In nomine domini et saluatoris nostri Ihesu Christi.þis gewrit cyð ðæt Æþeluulf cyning geuðe Gode & Sancte Petre & þæm hiwum on Wintacestre on ealdan mynstre twentigra hida landes æt Wænbeorgon ða ða he teoðode gynd eall his cynerice ðone teoðan dæl ealra his landa mid his witena geþehte into halgun stowun Gode to lofe & his sawle to ecre alysednesse.
"[('', '')]",& he bead on Godes ælmihtiges naman & on ealra his haligra ðæt nan cyning ofer his timan ne nan oðer man þis næfre ne awende ac ðæt seo ar æfre unbefliten hyrde into þære halgan stowe.
"[('', '')]",& gif hit hwa awende þæt he wære on Godes awyrgednesse & sancte Petres ge on life ge æfter life butan he hit gebette.
"[('', '')]",& þis wæs gedon ðæs geres ðe wæron agane ehta hund gera & feower & fifti geara æfter Cristes acynnednesse on þara witena gewitnesse þara naman her beneoðan awritene standað.
