id,text
"[('', '')]",En onomatis cyrion doxa.Al wisdom ge for Gode ge for werolde is gestaðelad on þæm hefonlican goldhorde almæhtiges Godesper Ihesum Christum cooperante gratia spiritus sancti.
"[('', '')]",He hafað geweorðad mid cynedome Angulseaxna Eadred cyning & caseretotius Brittanni [[../images/etail.gif]]Deo gratiasfor ðem weolegað & arað gehadade & læwede þa ðe mid rihte magon geærnian.
"[('', '')]","Þet mæg to soðe seggan ðes þegn Ælfsige Hunlafing be þere geagnunga þisses landes fif hida æt Æþelwoldingtune elces þinges to freon him & his erfeweardum buton burhbote bryggeweorces & ferdnoðes, geþencend londagende ciricsceat, saulsceat & teogeðunga."
"[('', '')]",Þus trymeð & streongað se forespecena kyng mid Cristes rode tacne & his weotena hondsetena his geofa ecelice to habbene & to syllene micclum þingum & medmiclum to belimpendum.
"[('', '')]","Eadred cyng þy teogeðan gere þes ðe he gehalgad wes gesette þas handsetene,anno cominicae incarnationis DCCCCLV."
"[('', '')]",Þes landes is into ÆþelwoldingtuneVhida.
"[('', '')]","& þis synd þa landgemærum, on earninga stræte æt þam stapelan & þonne norþ æfter strate to þere dic on Ceastertuninga gemærie, andlanges þere dic in on þa ea to healfan strame & ðonne eft andlanges þere ea to goldege."
"[('', '')]",& þonne of goldege to ofertuninga gemere & þonne suð be þen æfden andlang þere mære to fægran broce & þonne up andlang ðes broces to þere smalan ryðige.
"[('', '')]","& ðonne suð efter þem riðige to þem mære & swa suðrihte to þem litle lawe & þonne get suðrihte on þa lytlan þyrnan & of þere þyrnan westrihte to þem coppedan <þonne>, eft on earninga stræte."
"[('', '')]",Eadred cyning biddeð & halsað on þere halgan þrinnessenoman Dei patris et filii et spiritus sanctiþet nan man þurh diofles searucræft geðristlece his cynelican gefe on woh gewonian.
"[('', '')]",Gif hit hwa do gewrecen hit dioflu on helle witan butan he hit ær gebete for Gode and for weorlde swa him riht wisie.
"[('', '')]",Pax Christi nobiscum Amen.
