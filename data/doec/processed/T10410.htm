id,text
"[('', '')]",Ðus wæs ðæt land forworht æt Dumaltun ðæ æðelsige forworhte æðelrede cyninge to handa.
"[('', '')]",Ðæt wæs ðænne ðæt he forstæl æðelwines swin æðelmæres suna ealdermannes.
"[('', '')]",Ða ridon his men to and tugon ut ðæt spic of æðelsiges huse.
"[('', '')]","And he oðbærst to wuda, and man hine aflymde ða, and man gerehte æðelrede cyninge ðæt land and æhta."
"[('', '')]",Ða forgef he ðæt land Hawase his men on ece yrfe.
"[('', '')]","And Wulfric Wulfrune sunu hit siððan æt him gehwyrfde mid ðam ðe him gecwemre wæs, be ðæs cynges leafe and his witena gewitnesse."
