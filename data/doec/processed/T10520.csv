id,text
[000100 (1)],    In ælmichtin drichtines name.
[000200 (1)],"    Ic Cnut kyng kiðe alle manne ða wed ðat ic mid mine redgiuen red habbe for mine saule þearfe, and for alle mine þedschipes sendfulnesse."
[000300 (4)],"    Ðat is, ðat ic an ece fredomes ðan halegen kinge seint Eadmund so forð so he firmest hauede into ðere stowe ðat he on resteð."
[000400 (6)],    And so wille ic ðat se fredom stonde on his welde unawend buten alkes bisschopes anwelde ðere schire ekilike fre.
[000500 (8)],"    And so fele siðe so men gildeð hire geld oðer to schipgeld, gelde se tunschipe so oðere men don to ðere moneke nede ðe ðer binnen schulen for hus þewien."
[000600 (11)],"    And we curan ðat it nefre ne schulde ani man wenden to oðre Godes manne, buten he wolde ben aschired from Godis manne and alle hise halegen."
[000700 (14)],    And ic an ðo monekes to fode al ðat fischnoðe ðat Wlfketel aichte at Welle and min gouelfisch ðe me arist be selonde.
[000800 (16)],    And min quen ælgiue an ðen halegen four þusend ele mid hire looc ðe ðerto bireð at lakingheðe.
[000900 (18)],    And ic an hem alle here tune socne of alle hire lond ðe he nu habben and get bigeten schulen on Godes este.
