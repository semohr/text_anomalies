id,text
[000100 (1)],    Cnut cing gret Lyfing arcebiscop & Godwine biscop & ælmær abbot & æþelwine scirman & æþelric & ealle mine þegnas twelfhynde & twihynde freondlice.
[000200 (3)],    & ic cyðe eow þæt se arcebiscop spæc to me ymbe Cristes cyrcean freols þæt heo hæfð nu læsse munde þonne hio hwilan ær hæfde.
[000300 (5)],    Þa lyfde ic him þæt he moste niwne freols settan on minan naman.
[000400 (6)],    Þa cwæð he to me þæt he freolsas genoge hæfde gyf hi aht forstodan.
[000500 (7)],"    Þa nam ic me sylf þa freolsas & gelede hi uppan Cristes agen weofod on þæs arcebiscop gewitnysse & on þurkilles eorles & on manegra goddra manna þe me mid wæron to ðan ylcan foreweardan þe hit æþelbyrht cing gefreode & ealle mine foregencgan, þæt næfre nan man ne sy swa dyrsti sy he gehadod sy he læwode þæt ænig þara þinga gelytlie þe on ðam freolse stænt."
[000600 (12)],    Gyf hit hwa þænne do sy his lif her gescert & his wunung on helle grunde butan he hit þe stiðlicor gebete ær his ænde be þæs arcebiscopes tæcincge.
