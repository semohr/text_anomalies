id,text
[000100 (1)],    <Eadward> kyng gret Heremann biscop & Harold eorl & ealle mine þegenas on Dorsætan freondlice.
[000200 (2)],    & ic cyðe eow þæt hit is min fulla unna þæt Tole min mann Urkes lafe þæt heo becweðe hire land & ehta in to Sancte Petre æt Abbodesbyrig swa swa hire leofest sy be minan fullan geleafan swa full & swa forð swa þa forewirda ær gewrhte wæran þæt hit sceolde æfter heora begra dage hire & Urkes hire hlafordes for heora sawle gan in to þam haligan mynstre.
[000300 (7)],    Nu wille ic þæt heora cwide stande swa swa hit geforewird wes on godre manna gewitnesse þe þar wið weran.
[000400 (9)],    & ic wille þæt swilc freols beo in to þam mynstre swilce is in to elcan oðre þær þe best is on eallan þingan.
[000500 (11)],    & ic me sylf wille beon geheald & mund þer ofer & ofer þa are þe þar inn to hirð.
[000600 (12)],    & ic nelle nanan menn geþafian <þæt> þar geutige ænig þæra þinga þæs þe hig þider inn gedon habbað.
