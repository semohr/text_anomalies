id,text
"[('', '')]",Eadweard cyngc gret Tostig eorl & ealle mine þegenas on Eoferwicscire freondlice.
"[('', '')]",& ic cyðe eow þæt hit is min unna & min fulle leafe þæt Ealdred arcebiscop þæt he dihte priuilegium to þam landan þe ligcað innto Sancte Iohannes mynstre æt Beferlicc.
"[('', '')]",& ic wille þæt þæt mynster & seo are þe þider innto hirð þæt hit beo swa freols swa ænig oþer mynster is æt eallan þingan & loc hwilc biscop þær ofer byð þæt hit beo him underþeod & þæt he beo þær to geheald & mund under me þæt þær nan mann nan þing on ne teo butan he & þæt he na geþafige þæt man þanon ut do ænig þæra þinga þæs þe þær mid rihte to gebyrað swa swa he wille beon wið Godd geborgen & Sanctus Iohannes & eallra þæra halgena þe seo halige stoww is fore gehalgod.
"[('', '')]",& ic wille þæt þær æfre beo mynsterlif & samnung þa hwile þe ænig mann leofað.
