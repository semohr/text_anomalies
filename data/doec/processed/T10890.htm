id,text
"[('', '')]",Eadweard cyningc gret ægelmær bisceop & Gyrð eorl & Tolig & ealle mine þegenas on Suðfollce freondlice.
"[('', '')]",& ic cyðe eow þæt ic wylle þæt þa healf nygoðe hundreda socne ligce innto þam halgan mynstre innto Sancte Eadmundes byrig mines mæges swa full & swa forð swa ælfric Wihtgares sunu hig minre meder to handa bewiste.
"[('', '')]",& heo syððan me sylfan on handa stod on eallan þingan & ic hig þider inn geuðe mid ælc þæra <þinga> þæs þe þær mid rihte to gebyrað mid fyrdwite & fyhtwite & æbære þeof & griðbryce & foresteall & hamsocne.
"[('', '')]",& ic bidde eow eallan þæt ge beon Baldewine abbote on fultume þæt he mote beon ælc þæra gerihta wurðe þæs þe he ah þær of rihtlice to habbene for minan lufan.
"[('', '')]",& ic ne eom gecnawe þæt ic ænigean menn geafe þa socne þanon ut þe ic hig ær þider inn geofrode.
"[('', '')]",& gyf ænig mann sy þæt wylle ænig þæra socna him to handa drægen & segce þæt ic hig ær him geunnan sceolde ic wylle þæt he cume beforan me mid his sweotelunge & do me gecnawe hwær ic hig him ær geuðe þæt nan oþer ne sy.
