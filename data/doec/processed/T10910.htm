id,text
"[('', '')]",Eadweard cyngc gret ealle mine biscopes & mine eorlas & mine gerefan & ealle mine þegenas on þam sciran þær Stigande arcebiscop & se hired æt Cristes cyrcean on Cantwarabyrig habbað land inne freondlice.
"[('', '')]","& ic cyðe eow þæt ic habbe him geunnan þæt hi beon heora saca & socne wurþe on strande & on streame on wudan & on feldan tolnes & teames, griþbrices & hamsocne, forestealles & infangenes þeoues & flemena fermþe ouer hera agene menn binnan burgan & butan swa full & swa forþ swa mine agene wicneras hit secan scoldan & ouer swa fela þegena swa ic heom to gelæten hæbbe."
"[('', '')]",& ic nelle þæt æni man æni þing þær on teo butan hy & heora wicneras þe hi hit betæcan wyllaþ for þan þingan þe ic habbe þas gerihta forgiuen minre sawle to ecere alysednesse swa Cnut cyng ær dyde.
"[('', '')]",& ic nelle geþauian þæt æni man þis tobrece be mina freondscipe.
