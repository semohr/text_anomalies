id,text
"[('', '')]",Eadward þurh Godes geuu ængelelandes kining grete ealle mine bisceopes & ealle mine eorles & ealle mine scirgereuan & ealle mine þegenes on þam sciran þe Stigand ærcebiscop & se hyred æt Cristes ciricean on Cantwarebyrig habbað land inne freondlice.
"[('', '')]","& ic <kyðe> eow þæt ic habbe <heom> geunnon þæt hy byon ealra þare lande <wurðe> þe hi hæfdon on ealre minre foregænla timan & on minan & <saca> & socne, on strande & on stræme, on wudan & on feldan, tolnes & theames, griðbrices & hamsocne, forstealles & infangenes þiofes & flamene feormðe, ofer hire agene mænn binnan burgan & butan, swa full & swa forð swa mine agene <wicneres> hit secan scoldan, & ofre swa fela þegena swa hi habbað."
"[('', '')]","& ic nelle þæt ænig man ænig þing þær on tyo buton hi & hiore wicnaeres þe hi hyt betæcan willað, for þan þingan <þe> ic habbe Criste þas <gerihte> forgeuen minre sawle to ecere alysednesse."
"[('', '')]",& ic nelle geþafian þæt ænig <man> þis tobrece be minan fullan freondscipe.
"[('', '')]","& gif ænig man sy swa dirstig þæt þisne <cwide> <æfre> awænde oððe <þær> to <geþwærlæce> sy he Iudas gefere þe Crist belæwde & drihten fordo hine a on ecnysse, Amen."
