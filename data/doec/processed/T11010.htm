id,text
"[('', '')]",Eadward kyngc gret ædsiæ arcebiscop & ealle mine biscopes abbudes & eorles þeignes & scirgerefan & ealle mine holden freondlice.
"[('', '')]",Ælce mannum gebyreð swyðe rihte ure drihten God luuien & hehlice weorðien & geornlice Godes lagum & anrædlice filgean & ælmesdæden georne befellen þurh hwan þæt he of synbænden hine selfne mote alynian.
"[('', '')]","For uræ Drihten on larspelle þuss cweð, Gestrynað eow syluum mid ælmesdædum madme hord on heofonan and wunnungæ mid ænglum."
"[('', '')]","For hwilcæ neodlicum þingan icc kyþe eow eallum þæt icc ann mid fulre unne þæt þa ilcæ gyue þæ Leofric eorl & Godgyu [[../images/etail.gif]]habbeð gegiuen Criste & his leoue moder & Leofwine abbyde & þam gebroðran innan þam munstre æt Couæntree for hiere saule to helpe on lande & on loga, on golde & on seolfre, on madmen & on oðre eallum þingum swa full & swa forð swa hit heom sylfan on handen stod & swa hie þer mide þæne ilcan mynster wurðlice habbeð gegoded swa icc hit festlice getyþie."
"[('', '')]","& icc ann heom eft ealswa for minre saule þæt hie habben þer to fullne freodom saca & socna, toll & team, hamsocne, forsteall, blodwite, fihtwite, weardwite & mundbryce."
"[('', '')]",Nu willic henenforð þæt hit sye a muneca <wunungc> and standen hieo on Godes griðe & Sancte Marian & on minre æfter Sancte Benedictes regel on þære abbuden wealdunge.
"[('', '')]",& icc nelle nateshwon geþafian þæt ænig mann ætbrede oððe geutige heora gyue & heora ælmessæ oððe þæt þær ænig mann ænign [[../images/etail.gif]]onstyngc habbe on ænigum þingum oððe on ænigum timan buton se abbud & þa gebroðran to þæs mynstres neodan.
"[('', '')]",& hwa sæ þas elmessæ mid ænige gode geece ece him Drihten heofona blissan.
"[('', '')]",& hwa se hieo ætbrede oððe þane mynster on ænigum þingum on ænigen timan awersie stande he on Godes ungriðe & his leoue moder & minre.
"[('', '')]",God eow ealle gehealde.
