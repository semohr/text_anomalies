id,text
[000100 (1)],    Eadward cyng <gret> Stigand ercebiscop & ægelmær biscop & Gyrð eorl & Toli scirreue & ealle his þeines inne Norðfolce & inne Suðfolce & ealle his oðre witen ofer eall ængleland hadede & leawede freondlice.
[000200 (3)],"    & ic cyðe eow þæt ic habbe gegeofen Criste & Sancte Marie & Sancte Benedicte & Ælfwine abbot in to Ramesege saca & socna, tol & team & infangenþeof fihtwite & ferdwite, forestall & hamsocne, griðbryce & scipbryce & þa sæupwarp on eallan þingen æt Bramcæstre & æt Ringstyde swa wel & swa freolice swa ic hit me seolf betst habbe bi ða særime ahwær in Engelande & ealle þa gerihte þa ic me seolf þær ahte."
[000300 (10)],    & ic wylle þæt seo socne wiðinnen Bicchamdic ligce in to Ramesege to Sancte Benedihte on eallen þingen swa full & swa forð swa ic heo me seolf ahte & ealle þa gerihte þa æni king mæi ahen & ealle þa men þa beon motwurði ferdwurði & faldwurði in þæt oðer healfe hundred swa hwilc man swa þa men ahe Sancte Marie & Sanctus Benedictus & se abbot & þa gebroðra in to Ramesege habben þa socne on eallen þingen ofer heom & þæt market æt Dunham bi waetere & bi lande mid inlade & mid utlade & mid eallen þan gerihte þe þær to hereð swa wel & swa <freolice> swa ic hit me seolf betst ahte.
[000400 (18)],    & ic nelle geþafien þæt æniman þis gelytlige mid ænige þinge.
[000500 (19)],"    & in ælcer scire þær Sanctus Benedictus hafð land inne his saca & his socne, tol & team & infangenþeof wiðinne burhe & wiðuten & on ælce styde be lande & be strande, be wude & be felde swa hwylc man swa þa socne ahe Sanctus Benedictus habbe his freodom on eallen þingen swa wel & swa freolice swa ic hit me seolf betst ahe ahwær in Engelande."
[000600 (24)],    & ealle þa gyltes þa belimpeð to mine kinehelme inne Iol & inne Easterne & inne þa hali wuca æt gangdagas on ealle þingan al swa ic heo me seolf ahe & tolfreo ofer ealle Engleland wiðinne burhe & wiðutan æt gæres cepinge & on æfrice styde be wætere & be lande.
[000700 (28)],    & ic forbeode Godes forbode & min þæt nan man þis geofe ne lytlige ne awende.
[000800 (29)],"    & gif æni man hit awansi mid æfrænige þinge of þan þe ic habbe her geunnen on þeosen gewrite si he gesyndred fram Criste & fram eallen his halgan, Amen."
[000900 (32)],    Þis writ wæs gemaced æt Windlesoren on feorðe Easterdæi on Eadgiðe gewitnysse þære cwene & Godwines eorles & Haroldes eorles.
