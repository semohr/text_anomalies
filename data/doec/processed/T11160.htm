id,text
"[('', '')]",Eadward kyng gret Ælfward biscop & Leofcild scirgerefan & ealle mine þeignas on Eastsexan frendlice.
"[('', '')]",Ic cyðe eow þæt ic wille þæt <se> byrig æt Winintune & feower hidan landes þær to mid þære cyrice & mid þære cyricsocne & mid ælce ðære <þinga> þe þær to gebyrað & mid ðam lande æt þære lea liggen into Westmynstre to ðære muneka bigleofan swa full & swa forð swa Ætsere Swearte & his wif Ælfið hy fyrmest ahten & ðider inn gefon & ic ðes fullice geuðe.
"[('', '')]","And ic ann þæt Sancte Peter habbe þær ofer saca & socna, toll & team, infangeneþeof & fulne freodom on eallum ðingum swa full & forð swa he fyrmest hæfoð on ænigum stede þær he oðer land hefð."
"[('', '')]",For ðam ic nelle geðafian þæt ænig mann undo ða gyfe þe ic ðider inn geunnen habbe oððe þæt ðer ænig mann ænigne onstyng habbe on ænigum ðingum oððe on ænigne timan buton se abbud & þa gebroðra to ðes mynstres nytþærflicre neode.
"[('', '')]",God eow gehealde & Sanctes Petres holde.
