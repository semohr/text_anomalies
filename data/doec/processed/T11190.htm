id,text
"[('', '')]",Eadward kyng gret Ædsi arcebiscop & Godwine biscop on Rouancestre & Leofwine eorll on Kent & Esgar stallere & Rodbert Wimarche sunu stallere & ealle mine þeignas on Kent frendlice.
"[('', '')]","Ic cyðe eow þæt ic wille þæt þæt cotlif Leosne þe Ætsere ahte & becwæð Criste & Sancte Petre into Westmynstre ligge nu ðider inn to ðæra muneca fodan mid eallum ðæra ðingum þe þær to hyreð on wude & on felde, on mæde & on wætere & on ealle oðre þingum scotfreo & gafolfreo on scire & on hundrede swa ful & swa forð swa he hit Sancte Petre becwæð & ic ðes fullice geuðe."
"[('', '')]",& ic nelle nateshwon geðafian þæt þær ænig mann ænigne onstyng habbe on ænigum þingum oððe on ænigum timan buton se abbot & ða gebroðra to ðes mynstres nytwurðlicre þearfe.
"[('', '')]",& ic ann þæt Sancte Peter habbe ofer ðam saca & socna toll & team infangeneþeof & ealle oðre gerihte þe to me belimpað.
"[('', '')]",God eow gehealde & Sancte Petres holde.
