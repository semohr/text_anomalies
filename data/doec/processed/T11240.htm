id,text
"[('', '')]",Eadward cingc grett wel mine biscopes & mine eorlas & ealle mine þegnas on þam sciran ðær Sancte Peter hafaþ land inne & Eadwine abbot freondlice.
"[('', '')]","& ic kyþe eow þæt ic habbe gegifen him saca & socne, toll & team griþbryce & hamsocne & foresteal inne tid & ut of tid, binnan burh & butan swa full & swa forð swa hit mesyluan on handa stod."
"[('', '')]",& ic nelle geðafian þæt æni man habbe ænine onstync ofer his land ne ofer his men be strande ne be lande butan se abbot to þæs mynstres neode.
"[('', '')]",God eow gehealde.
