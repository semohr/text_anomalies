id,text
"[('', '')]",Eadward cing gret Stigand arcebiscop & Harold eorl & Eadnoð stallere & ealle mine þeingnas & mine holde frend on Suthamptunascire freondlice.
"[('', '')]",& ic kiþe eow þat ic wille & þat ic anne þat Sancte Peter & þa gebroðera on Westminstre habben þat cotlif <Eouereslea> & alc þare þinga þe þar to mid rihte gebirað mid circe & mid milne <mid> wude & mid felde mid læse & mid hæþe mid waterun <and> mid moren & mid þare maed þat lið at Stratfelde with þare lange brigge & on eallun þingun swa full & swa forð swa hit me selfan firmest on handa stod.
"[('', '')]","And ic anne hem eft al swa þat hi habben þer to saka & socne, tol & team infangeneþeof & flemenes firmth & <miskenninge> & ealle oðere gerihtu on eallun þingun þe þer up <aspringeð>."
"[('', '')]",And ic wille & <fastlice> bebeode þat Payn min medwrihte & Wulnoð min huskerall & Alfric Hort & Frebeorn mine fre socne men þe þæt cotlif healdeþ þat hi henon forð mid lande & mid lese heore alc mid his dele beon on Sancte Petres gewealde & þam hirde of þam minstre hersumian & þeowian.
"[('', '')]",And ic nelle nateswan geþafian þat anig man atbrede oððer geutige mine gife & mine almesse þat ic habbe for minre saule alesednesse into þare halegan stowe gegifan oððer þat þer anig man anig onsting habbe on ænigne þingum oþer on anigne timan butan se abbod & þa gebroðera to þas minstres neode.
"[('', '')]","And ic wille & fullice hate þat þes mundbirdnesse be strang & staþelfast into þare halgen stowe a on ece yrfewerdnesse, Amen."
