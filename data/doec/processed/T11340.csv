id,text
[000100 (1)],    Edward cingc gret Wulfwi biscop & Leofwin eorl & Esgar stallere & alle mine þeignas & mine holde freond on Hertfordscire <freondlice>.
[000200 (2)],"    Ic kiþe eow þæt ic wille & þat ic ann þat Sancte Peter & þa gebroðra on Westminstre habben þat cotlif Ægate & alc þare þinga þe þar to mid rihte gebireð mid circe & mid milne, mid wude & mid felde, mid lese & mid mæde & on eallun þingun swa full & swa forð swa ælwine Gottone & his wif <hit> firmest ahten & <for> here saule alesednesse into þare halgen stowe gegafan."
[000300 (8)],"    And ic ann hem eft alswa þæt hi habben þær to sace & socne, toll & team, infangeneþeof & flemenes frimthe & <miskenninge> & ealle oðere gerihte on allun þingun þe þar up <aspringeð>."
[000400 (11)],    And ic nelle nateswon geþafian þat anig man hit atbrede oððer geutie of þare halgan stowe oððer þat enig man <þar> anigne onstinge habbe on enigne þingan oððer on ænigne timan butan se abbot & þa gebroðera to þas minstres neode.
[000500 (14)],"    God eow gehelde & ealla þa þe sind holde into þam halgan stede, Amen."
