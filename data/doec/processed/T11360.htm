id,text
"[('', '')]",Eadward kyng gret Stigand biscop on <Wintanceastre> & Wulfwold abbot on Cyrteseiæ & Leofwine eorll & Rodberd Wimarke sune <stallere> & Tosti huskarll & ealle mine þeignes <on> Suðreie symle ða ðe beoð to cumene ealsæ ða ðe nu synd <freondlice>.
"[('', '')]","& ic kyþe eow þæt ic <wille> ðet þæt plott landes æt Clæigate <ligge> nu heonon forð inn to Sancte Petre æt Westmynstre mid ælc ðere þinga þæt þarto birð ðat <sind> mid ðam þriddan treowwe on Kyngeswude on Ditune & mid ðam þriddan æcre & mid ælc ðere þriddan nytþerflicre note ðe ðar of <ariseð> on wude & on felde, on læse & on æuesæ, on merisce & on mæduen, on weren & on wætere, scotfri & gafollfri of scire & hundrede, of <gelde> & of dænegelde & of ealles cynnes ðingæ swa full & swa forð & swa freo swa Tosti eorll & Leofrun his wif min fostermoder hit firmest <ahten> & ðider inn becwæðen on ece yrfðe."
"[('', '')]",& ic ðes fullice geuðe for minre saule & for hiere & for ealle cwiken & for ealle deaden to <alesennesse>.
"[('', '')]","& ic ann heom ðer ofer sakæ & socne, toll & team, infangeneðeof blodwite & <weardwite> hamsocne & forsteall & ealle ða oðre gerihte ðe to me belimpað."
"[('', '')]","God eow ealle gehealde, Sancte Petres holde."
