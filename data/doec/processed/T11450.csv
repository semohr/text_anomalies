id,text
[000100 (1)],    Eadward kingc gret Ealdred ercebiscop & Wulstan biscop & Wulfwi biscop & ealle mine heafedmen & mine þeignes & mine <scirgerefan> & ealle mine holde freond on Wigercestrescire & on Glowercestrescire & on Oxonfordescire freondlice.
[000200 (4)],"    Icc kiþe eow þat icc wille & icc ann þæt Sancte Peter & þa gebroðera on Westminstre habben to heora bileofan þa cotlif Perscoran & Deorhirstan mid eallum þan landum & mid eallum þan berwican þe ic habbe for minre saule alesednesse into þare haalgum stowwe gifan & aelc þære þinga þe þær to mid rihte gebirað mid circan & mid milnan, mid wuda & mid feldan, mid læse & mid hæþe, mid mæden & mid eitum, mid waterum & mid werum & mid eallum þingum swa full & swa forð swa hi on <ealdum> dagum into þære socne geled weren oððe me silfan fyrmest on handa stodan."
[000300 (13)],"    And ic anne hem eft alswa þæt hy habben þar to saka & soknæ, toll & team, infangenne þeof & flemenes firmðe, griðbrice & hamsocne, forsteall & miskenninge & ealle oðere gerihtu on eallum þingum þe þær upp <aspringað> inne tid & ut of tide, binnan burh & butan burhge, on stræte & of stræte."
[000400 (17)],    For þæn icc nelle nateshwan geþafian þæt anig man ætbrede oððe geutige mine gife & mine ælmesse swa micell þæt sy an æker landes þæs þe on aeniges mannes dæge into þam cotlifan gebyrede.
[000500 (20)],    Ne eft þæt þær ænig man aenigne onstingc habbe on ænigum þingan oððe on ænige timan be strande ne be lande <buton> se abbot & þa gebroðera into þam minstre.
[000600 (23)],"    & ic wille & fæstlice bebeode þæt þæs freodom & þeos mundbirdnesse beo strang & staþelfast into þære halegan stowwe Gode to lofe & Sancte Petre to wurðminte & to gewealde a on ece erfeweardnesse, Amen."
[000700 (26)],    God eow ealle gehealde.
