id,text
[000100 (1)],    Eadward king gret Wulsi biscop & Guirð eorll & alle mine þeingnes on <Oxenfordescire> freondlice.
[000200 (2)],"    & ic kiþe eow þat ic habbe gegefen Criste & Sancte Petre into Westmunstre ðet cotlif ic wæs geboran inne be naman Gihtslepe & ane healfe hide æt Mersce scotfre & gafolfreo mid eallan ðam ðingan þæ ðer to belimpað on wude & on felde, on mæde & on watre, mid ciricen & mid ciricsocnen swa full & swa forð & swa freo swa hit me siluan on hande stod & swa swa ælgyfu Imme min moder on minre frumbirde <dæiæge> to forme gyfe hit me gæf & to gecinde becwæð."
[000300 (9)],"    & ic an heom þer ofer saca & socna, toll & team & infangeneþeof & blodwite & weardwite & hamsocne & forsteall, griðbrice & mundbrice & ealle ða gerihte þe to me belimpað."
[000400 (12)],    Nu grete ic wel mine leofne mæi Wigod on Wallingeforde.
[000500 (12)],    & ic beode ðe þat ðu on minre stede beride þas land þam hælge to hande for ic nelle nateshwon geðafian þæt þær ænig mann ænige onsting habbe on ænigum þingum oððe on <ænigum> timan butan se abbot & þa gebroðra to þæs munstres <nitwurðlicre> þearfe.
[000600 (16)],    & hwa se ðas ælmesse holdlice healde healde hine God & Godes moder on ece blisse.
[000700 (17)],    & hwa swa hio awende sieo he awænded fram Gode to þare hellware stiþe pinnesse buton he hit on ðessere <wrlde> þe stiðliker gebete.
[000800 (19)],    God eow ealle gehealde & Sancte Petres holde.
