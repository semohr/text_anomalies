id,text
[000100 (1)],    Edward king gret Willem biscop & Leofstan & Alfsi porterefen & ealle mine burgþeygnes on Londone freondlice.
[000200 (2)],"    & ic kyðe eow þæt ic habbe geunnen Sancte Petre þam halegen apostle in to Westmunstre fulne fridom ofer ealle þa land þe lagon in to þene halgan stowe gefe se þe hi gefe & þar mide saca & socna, toll & team & infangeneþeof flymene fyrmðe & gryðbrice & hamsocne & foresteall & miskenninge & sceawinge & alle oþere richte inne tid & ut <of> tid, binnan burch & buten burch, on strete & of strete swa full & swa forð swa hi me sulfen formest an honden stodon."
[000300 (9)],    & gif eni man wille þa halegan stowe heonen forð mid lande & mid loge godian icc ann ealswa þæt <hit> sig staþelfast.
[000400 (11)],    & ic nelle geþafian þæt <enig> mann habbe enigne onsting ofer his land ne ofer his menn ne be strandde ne be lannde buton se abbot & þa <gebroðera> to þas munstres neode.
[000500 (13)],    & se þe þeas munstres fridom & þas halges wurðscipe ofer þis geeacnie geeacnie God his lif on þissere worlde & þonne he heonon faren scule God him selle ece myrhðe on heofnanrice.
[000600 (16)],"    & se þe þes hallges wrðscipe & þes munstres fridom & þene broðru note <gewani> God & Godes moder <gewani> his dawes her on werlde & þanne he heonen faren scule se is woniinge on helle grunde buton he hit þe <stiðliker> with God gebete, Amen."
