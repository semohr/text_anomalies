id,text
"[('', '')]","Willelmus rex Anglorum, archiepiscopis, episcopis, abbatibus, comitibus, ceterisque omnibus baronibus suis regni Anglorum, salutem."
"[('', '')]","Notum vobis omnibus esse volo quod ego Willelmus Dei gratia rex Anglorum, filius Willelmi regis Anglorum, concedo et dono in puram et perpetuam elemosinam ecclesie Roffensi Sancti Andree apostoli ad victum monachorum manerium quod vocatur Hedrehan, quod situm est in comitatu de Bukingham, cum omnibus pertinentiis suis et cum ecclesia ejusdem manerii et cum ecclesiis ad illam ecclesiam pertinentibus, libere et quiete et absolute ab omni seculari exactione erga omnes homines."
"[('', '')]",Et nolo ut aliquis hominum se intromittat nisi ipsi monachi et ministri eorum.
"[('', '')]",Et hoc donum meum facio Deo et predicto apostolo et monachis rogatu Lanfranci archiepiscopi pro salute anime patris mei et matris mee et pro salute anime mee.
"[('', '')]","Concedo etiam et dono predicte ecclesie Sancti Andree Roffensis et monachis ecclesiam Sancte Marie de Lambitha et totam villam cum omnibus pertinentiis suis de me semper et de successoribus meis cognoscendam et tenendam ita libere sicut comitissa Goda prius habuit in omnibus rebus, et ego hactenus in meo dominico habui."
"[('', '')]","Et hoc concedo pro salute anime mee et pro restauratione dampni quod eidem ecclesie licet invitus intuli pro conquirendis inimicis meis, qui intra jamdictam civitatem contra me et contra regnum meum injuste congregati erant, de quibus omnipotens Deus sui gratia mihi victoriam contulit."
"[('', '')]","Et volo ut ipsa ecclesia Sancti Andree Roffensis libere habeat et teneat predicta maneria cum omnibus adjacentiis suis, similiter et omnia alia maneria et omnes terras et omnes res et possessiones et omnia jura ab antiquis regibus Anglorum sive ab aliis quibuscunque Dei fidelibus ecclesiasticis personis vel secularibus ante tempora mea eidem collata vel imposterum conferend honorifice, pacifice et quiete inperpetuum, cum omnibus libertatibus et consuetudinibus quas Anglici vocantsacaetsocne, tolne and team on strond and streame on wodes and feldes, and gridbreches, homsokne, forstall, invangenetheoves and flemene ferme."
"[('', '')]",supra suos homines infra burgos et extra in tantum et tam pleniter sicut mei proprii ministri exquirere deberent et sicut unquam melius habuit ecclesia Christi Cantuariensis istas libertates et consuetudines in suis terris et possessionibus vel in futurum habere poterit.
"[('', '')]",Hanc autem concessionem meam et confirmationem signo Sancti Crucis propria manu confirmo.
