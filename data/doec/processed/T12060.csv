id,text
[000100 (1)],    S. þurh godes geuu Ængelandes kining grete ealle mine biscopes & ealle mine eorles & ealle mine scirgereuan & ealle mine ðegenes Frencisce & Anglisce on þan sciran þe Ðeobald arcebiscop & se hired æt Christescyrcen on Cantwarabiris habbað landes inne freondlice.
[000200 (5)],    And ic kyþe eow þæt ic habbe heom geunnan þæt hi bion alc þare lande wurþe þe hi hefdon on Eadwordes kinges dæge mines mæges & on Willelmes kinges dæge mines ealdefader & on Henries kinges dæge mines eames.
[000300 (8)],    And saca & socne on strande & on streame on wudan & on feldan tolnes & teames griðbreces & hamsocne forestalles & infangenes þeofes & flæmene fermðe ofer heore ægene men bennien burgan & buton swa full & swa forð swa mine ægne wicneres hit secan scoldan and ofer swa fela þegena swa ic heom to gelætan habbe.
[000400 (13)],    And ic nelle þæt anig man anig þing þer ontyo buton hi & heore wicneres þe hi it betæcen willað ne Frencisce ne Ænglisce for þan þingan þe ic habbe Christe þas gerihte forgeuen minre sawle to æcere alysednesse eal swa Eadward kining & min ealdefader & min eam ær hoefden & ic nelle geþauian þæt ani man þis tobrece bi minan fullan freondscipe.
[000500 (19)],    God eow gehealde.
