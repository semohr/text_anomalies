id,text
[000100 (1)],"    Ðis sindan geðinga Ealhburge & Eadwealdes et ðem lande et Burnan, hwet man elce gere ob ðem lande to Cristes cirican ðem hiwum agiaban scel, for Ealhburge & for Ealdred & fore Eadweald & Ealawynne,XLambra mealtes, &XL&CChlaba,Iwege cesa,Iwege speces,Ieald hriðer,IIIIweðras,Xgoes,XXhenfugla,IIIIfoðra weada."
[000200 (6)],    & ic Ealhburg bebiade Eadwealde minem mege an Godes naman & an ealra his haligra ðet he ðis wel healde his dei & siððan forð bebeode his erbum to healdenne ða hwile ðe hit cristen se.
[000300 (9)],    & suelc mon se ðet lond hebbe eghwylce sunnandegeXXgesuflra hlafa to ðare cirican for Ealdredes saule & for Ealhburge.
[000400 (12)],"    Ðis is sia elmesse ðe Ealhhere bebead Ealawynne his doehter et Ðenglesham, etIIIsulungum, elce gereCpenega to Cristes cirican ðem higum."
[000500 (14)],"    & suelc man se ðisses landes bruce, agebe ðis fiah an Godes gewitnesse & an ealra his haligra, & suilc man sue hit awege, ðonne se hit on his sawale, nas on ðes ðe hit don het."
