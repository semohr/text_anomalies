id,text
[000100 (1)],    Æðelstan ealdorman geboce þis land of Uffentune into sancte Marie stowe to Abbendone be þes kinges deige Æðelstanes.
[000200 (3)],    & þæt wes be Winsies biscopes gewittnysse of Bearrucscire & Wulfhem arcebiscop & Rodward biscop & manega oþra ægþer ge biscopas & abbodes & þeinas þe þer gegaderod wæron þer þes tun be þyssan gemæran geled wes into sancta Maria are into Abbendune.
[000300 (7)],    & se arcebiscop Wulfhem & ealla þa biscopes & abbodes þe þer gesomnode wæron amansumeden fram Criste & fram eallum Cristes gemænnes & fram eallam Cristendome þe æfre þas gife undyde oððe þis land gelytlede on læsu oððe on gemæru.
[000400 (11)],    Beo he ascyred & gesceofen into helle grunde aa buten ende.
[000500 (12)],"    & cwæþ eall þæt folc þe þer embstod, sy hyt swa, amen, amen."
