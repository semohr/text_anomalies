id,text
"[('', '')]",Her swutelað on ðissum gewrite þæt Leofric eorl & his gebedda habbað geunnen twa land for Godes lufan & for hyra sawle into þære halgan stowe sancta Marian mynstre æt Wihgraceastre þam gebroðran to bryce inn to heora beodderne þe þær dæighwamlice Gode þeowiað to þam foreweardan þæt þa gebroðra beon þingiende for uncrum saulum.
"[('', '')]","Þæt syndVhida landes æt Wulfweardiglea & twa æt Blaca wyllan & ænne hagan on porte, þæt hit sig æfre into heora beodderne freols & hit nan man ne geutige."
"[('', '')]",& gyf ænig sy þe hit mid ænigan þingan geecean wylle oððe godian God ælmihtig him geunne gesundfull lif & ece mede.
"[('', '')]",& gyf ænig þonne sy up ahafen & swa swiðe gredig þissere worulde þæt þas ure sylena geutian wylle hæbbe he her on ðisse life Godes curs & sancta Marian & sancte Oswaldes & <ealra> gehadedra manna & sy he amansumod on domes dæige toforan Drihtnes cneowan fram Gode & fram eallan his halgan & mid Iudan & his geferan æfre on ece wite cwylmed butan he geswice & to rihte gecyrre.
"[('', '')]",& wit synd þisra landa hald & mund into þam halgan mynstre þa hwile þe uncker lif bið.
