id,text
[000100 (1)],"In nomine domini.Ealhferð Bisceop & ða higan on Wintaceastre habbað gelæneð hiora leofan friondVIIIhida landes on Eastune ðriora manna deg, ðet is Cuðred dux & Wulfriðe his wife & anan man þerto suil him liofost sio him to hæbbenne & to brucenne swa him sælest sie eghwælces þinges freoh butan brycgeweorce & ferde & eahta ciricsceattan & mæsseprestes gereohta & saulsceattas."
[000200 (8)],    & hi bebiodað on ælmeahtiges naman & on sanctes Petres ðes apostoles naman & on ealra Godes halgona naman ðæt ðæt land sie laborðe & higan swa gewelde ofer hiora ðriora deg swa hid wæs ðy dege ðe hioe hit hiom sealdan.
[000300 (11)],    & ðis is gedon be þara weotena gewitnesse ðe heora naman her beneoðan awritene standað & mid Cristes rodes getacne gemearcode.
[000400 (14)],"    Ðes londes gemero æt Eastune lið of ycenan in earna bæce æf swa andlang bæces utt on ðæt geat, æft be þan andheafdan od þone midlestan beorg, æft swa on ædeswyrðe eastewearde, æft utt on þa roda on heringesleah easteweardne, æft utt on þa furh on smalan dune eastewearde, æft utt on þa furh ðe Wulfred het adrifan, æft of dune on ða dene swa on ðone mylensteall, æt swe of ðem mylenstealle andlang ycenan æft on earna bæce."
