id,text
[000100 (1)],    In usses Dryhtnes noman Hælendes Cristes ic Wilfrið biscop cyðu minum æfterfylgendum ðæt ic sylle sumne dæl londes æt Clifforda higen to hiora biode æt Weogernaceastre on ece erfeweardnesse mid monnum & mid allum þæm nytnessum ge on fixnoðum ge on medwum ðe ðærto belympað on ðæt gerad þæt min gemynd for Gode mid him þy fæstlicor sio.
[000200 (6)],    & hio ælce gere of ðæm londe ec be sumum dælæ gemyndgien ða tide mines forðsiðes mid ðæm nytnessum ðe hio on ðæm londe begeten.
[000300 (9)],    & nu we halgsiað ðurh Godes mildhiortnesse alle ure æfterfylgend godcundra hada & weorldcundra þæt þios ure sylene staðulfæstlice ðurhwunian mote.
[000400 (11)],    & gif ænges hades mon sio ure æfterfylgendra swa wemne wircað þæt ðæs ure sylene on ængum wisum gewemman oððe gewanian wille wite he hine riht ageldendne beforan Gode in ðæm forhtigendlican domes dæge butan he hit ær Gode & monnum wyrðlice gebete.
[000500 (15)],"    Þisses londes siond twa hida binnan ðissum gemærum, ærust up of Sture suð onlong dices on ðone herpað, onlong herpaðes to Westtunniga gemære, swa onlong gemæres norð þæt in Afene, up onlong Afene, eft on Sture in ða dic."
