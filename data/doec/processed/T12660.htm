id,text
"[('', '')]","Æt Cumtune, Æþelmære."
"[('', '')]","In usses Drihtnes noman Hælendes Cristes, ic Oswald arcebisceop mid geþafunge & leafe þæs arwurðan hyredes on Wiogernaceastre ge iunges ge ealdes gebocige sumne dæl landes minan holdan & getriowan men þæm is Æþelmær nama on twam stowum twega hida landes on þreora manna dæg, ane hide on Cumtune on his hamstealle & healf þone wudu þærto & oþre on Mersce, for his eadmodre hyrsumnysse & for his licweorðan feo, þæt is twa pund merehwites seolfres &XXXeuwna mid hiora lambum &IIIIoxan & twa cy & an hors."
"[('', '')]",Þæt is þæt hæbbe & wel bruce his dæg & æfter his dæge twam erfeweardan þam þe him leofest sy & him to geearnian wylle.
"[('', '')]",& hio hit hæbben to frion ælces þinges butan wealgeworce & brygcgeweorce & ferdsocne.
"[('', '')]","Þis synd þære anre hide landgemæru on Mersce, ærest of Æþestanes gemære to þam wylle on Biles hamme, þonne ut to þam middel <gemare>."
"[('', '')]",Þis wæs gedon þy geare þe wæs agan fram Cristes gebyrdtide nigon hund wintra & hundnigontig wintra on þara broðra gewitnysse þe hiora naman her beneoðan awritene standað.
"[('', '')]",Ic Oswald arcebiscop mid Cristes rodetacne þas sylene gefæstnode.
"[('', '')]",& ic gean him þæs worðiges æt Brynes hamme þe Æþelm ahte & þæs croftes þærto be eastan þære stræte on þæt ilce gerad þe þis oðer is.
