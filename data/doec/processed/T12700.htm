id,text
"[('', '')]","Æt Bradingccotan, Godingce & æt Genenofre."
"[('', '')]",Ic Osuuald þur Godes giefe arcebisceop mid geþafunge & leafe Æþelredes Angulcyningces & Ælfrices aldermannes & þæs heorodes æt Wygerneceastre landes sumne dæl þæt syndonIIIhida æt Bradingccotan & an gyrd æt Genenofre mon cweð sumum preoste þam is Godingc noma mid allum þingum þe þarto belimpað freolice his dæg forgeaf & æfter his dæge twam yrfweardum þæm þe he sylf wille & æfter heora forðsiðe to þære <halgan> stowe into Wygerneceastre þæm biscope to bryce.
"[('', '')]","& þærto ic him sylleVIIæcras mædue on þæm homme þe gebyrað into Tidbrihtingctune, feorþe halfne on anum stede & feorðe halfne an oþrum stede alswa hit to gedale gebyrað."
"[('', '')]",Eac we writað him þone hagan þe he hæfð beforan þæm gete & twam yrfweardum æfter his dæge.
"[('', '')]",Þis sindon þæra þreora hida landgemæru to Bradingccotan.
"[('', '')]",Þæt is þonne ærest of calawan hylle on foreweardan þære aldan dic.
"[('', '')]",Andlang þære aldan dic to þære mære stowe.
"[('', '')]",Of þære mære stowe þæt in þa dic.
"[('', '')]",Andlang þære dic þæt to þære saltstræte.
"[('', '')]",Swa west ofer þære stræte in þa hegestowe to Spæchæme gemære.
"[('', '')]",Of Spæchæme gemære be westan oxnaleage be þæm hliþe.
"[('', '')]",Of oxna leage norð in þa hegestowe.
"[('', '')]",Andlang þære hegestowe to þæm fulan slo.
"[('', '')]",Of þæm fulan slo in þa dic.
"[('', '')]",Of þære dic to wynne mæduan be þære stræt.
"[('', '')]",Andlang stræte þæt to þæm lytlan hylle.
"[('', '')]",Of þæm hylle þæt swa be þæmIIIIþornan.
"[('', '')]",Of þæm þornan be þæm heafdon to þæm þornihtan heafodlonde.
"[('', '')]",Of þæm heafodlonde to þære hegestowe.
"[('', '')]",Andlang þære hegestowe to Huniburnan.
"[('', '')]",Andlang Huniburnan to þære dic.
"[('', '')]",Of þære dic to þæm lytlan slo.
"[('', '')]",Of þæm slo to þære aldan dic.
"[('', '')]",Andlang þære dic to þæm hæþe foreweardan.
"[('', '')]",Swa suð andlang þære lytlan dic þæt.
"[('', '')]",Þonne westweard ofer þone hæð to þæm lytlan grafe.
"[('', '')]",Of þæm grafe suðweard beastan þæm wulfseaðe.
"[('', '')]",Andlang þære stige þæt eft to calawan hylle to þære dic foreweardan.
"[('', '')]",Sit autem terra illa libera ab omni secularis rei negotio preter pontis et arcis restaurationem et contra hostes expeditionem.
"[('', '')]",Sancta Maria & sanctus Michahel cum sancto Petro& allum Godes halgum gemiltien þis <haldendum>.
"[('', '')]",Gief hwa butan gewrihtum hit abrecan wille hæbbe him wid God gemæne on þam ytemestan <dæg> þisses lifes buton he ær to dædbote gecyrre.
"[('', '')]",Ðis is seo hondseten.
