id,text
"[('', '')]","Æt Witlea, Wulfgare."
"[('', '')]",Ic Osuuald þurh Godes giefe arcebisceop mid geþafunge & leafe Eadwardes Angulcyningæs & Ælfheres Mercna heretogan & þæs heorodes æt Wygerneceastre landes sumne dæl þæt is an hid æt Witlea sumum preoste þam is Wulfgar noma mid allum þingum þe þarto belimpað freolice his dæge forgeaf & æfter his dæge twam yrfweardum & æfter hieora forðsiþe to þære halgan stowe into Wiogornaceastre þæm biscope to bryce.
"[('', '')]",Sit autem terra ista libera omni regi nisi ecclesiastici censi.
"[('', '')]",Sancta Maria & Sanctus Michahel cum sancto Petro& allum Godes halgum gemiltsien þis haldendum.
"[('', '')]",Gief hwa buton gewrihtum hit abrecan wille hæbbe him wið God gemæne on þam ytemestan dæge þisses lifes buton he ær to dædbote gecyrre.
"[('', '')]","Þis sindon þæs landes gemæra þe gebyriað into þære westmestan hide æt Witleage, feldlondes & wudulandes swa hit todæled is."
"[('', '')]",Of ðrym gemæran westrihte on þa dic.
"[('', '')]",Andlang dices on kyllan hrigc.
"[('', '')]",Of kyllan hrigce on sylweg.
"[('', '')]",Andlang weges on þa hæþihtan leage & swa on þæt fule sloh.
"[('', '')]",Of þæm slo ofer buttingc graf on eccles broc.
"[('', '')]",Andlang broces on doferic.
