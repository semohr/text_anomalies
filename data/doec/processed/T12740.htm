id,text
"[('', '')]",Her sweotelað hu Aðelwold biscop & se hired on Winceastre on ealdan mynstre be Eadwardes cyninges leafe gehwyrfdon landa wið Ælfwine Ælfsiges sunu & Æðelhilde.
"[('', '')]",Þæt is ðonne þet se biscop & se hired him sealdonXIIhida landes æt Mordune þe his yldran heora æftergengan to ði betehtan þet hi ælce geare of ðan lande geformædon for ða þe þa are gestrynden.
"[('', '')]",& Ælfsige his agen fæder þet ylcæn land æft ðem hyrde on ealdan mynstre þær eal his forðfædren rest for ða feormæ betehte.
"[('', '')]",& he him on þæt ylcan gera þær togeanes gesealde binnan Wintanceastre twegra æcera gewirde landes & ðene stream þe ðærto ligð binnan ðæm rymette þe se biscop mid wealle into ðem mynstre befangan hæfð to ðan ealdan portwealle.
"[('', '')]",& þa boc þærto agæf ðe Ælfred cining his yldran gebocode.
"[('', '')]",Ðonne wes ðises gehwerfes to gewitnesse Eadward cining & Aþelwold biscop & Æþælmær ealdorman & Æþelgar abbod & Æðelhild & ða ðry hyredas on ealdan mynstre & on niwan mynstre & on nunnan mynstre & seo burhwaru on Winceastre.
"[('', '')]","Þonne synt ðyses gehwerfesIIIIgewrytu to geswitulunge, an is mid Ælfwine, oðer in ealdan mynstre, þridde on niwan mynstre, feorðe on nunnan mynstre."
