id,text
"[('', '')]",Her sutelað on þyssum gewrite þet Aþelwold bisceop & Wulstan Uccea hwyrfdon landa on Eadgares cyninges & on his witena gewytnesse.
"[('', '')]",Se bisceop sealde Wulstane þet land æt Hwessingatune & Wulstan sealde him þet land æt Jaceslea & æt Ægeleswurðe.
"[('', '')]",Þa sealde se bisceop þet land æt Jaceslea into þornige & þet æt Ægeleswyrðe into Buruh.
"[('', '')]",& þæt land æt Ægeleswyrðe headde an wyduwe & hire sune ær forwyrt forþanþe hi drifon serne stacan on Ælsie Wulfstanes feder & þæt werð æreafe & man teh þæt morð forð of hire inclifan.
"[('', '')]",Þa nam man þæt wif & adrencte hi æt Lundene brigce & hire sune ætberst & werð utlah.
"[('', '')]",& þæt land eode þam kynge to handa & se kyng hit forgeaf þa Ælfsige & Wulstan Uccea his sunu hit sealde eft Adeluuolde bisceope swa swa hit herbufan sægð.
