id,text
"[('', '')]",Wulfstan arcebiscop gret Cnut cyning his hlaford & Ælfgyfe þa hlæfdian eadmodlice.
"[('', '')]","& ic cyþe inc, leof, þæt we habbað gedon swa swa us swutelung fram eow com æt þam bisceop Æþelnoþe, þæt we habbað hine nu gebletsod."
"[('', '')]","Nu bidde ic for Godes lufon & for eallan Godes halgan þæt ge witan on Gode þa mæþe & on þam halgan hade þæt he mote beon þære þinga wyrþe þe oþre beforan wæron, Dunstan þe god wæs & mænig oþer þæt þes mote beon eall swa rihta & gerysna wyrðe."
"[('', '')]",Þæt inc byð bam þearflic for Gode & eac gerysenlic for worolde.
