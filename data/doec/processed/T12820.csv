id,text
[000100 (1)],    Her cyð on þysum gewrite þa forewearde þe Ælfwine bysceop & se hyred on ealdan mynstre worton wið Osgoð þa hy letan him to þæt land æt Eadburgebyrig wið þan lande æt Wroccesheale þe he binnan Wiht hæfde.
[000200 (4)],    Þæt wæs þæt Osgod bruce þæs landes æt Eadburgebyrig his deg & hæfter his dege ga þæt land eft into ealdan mynstre mid mæte & mid mannum & mid eallum þingan swa swa hit stande eall swa hy hit him ær to handa leton.
[000300 (8)],"    Þyses is to gewitnesse, Eadweard cingc & Ælfgsyfu seo hlefdige & Eadsige arcebiscop & Ælfric archebisceop & Brihtwold biscop & Lyfincg biscop & Duduc biscop & Æþestan biscop & Eadnod biscop & Ælfwerð biscop & Grimcytel biscop & Godwine eorl & Leofric eorl & Siwerd eorl & Swegen eorl & Ordgar & Odda & ælfgar & þærtoeacan manig god mann ægðær ge hadode ge lewede þe heora naman ne magon beon hær on ealle amearcode."
[000400 (15)],"    Þyssa gewrita syndon þreo, an is on ealdan mynstre, oþer is mid þæs bisceopes landbocan, þridde hæfð Osgod."
