id,text
"[('', '')]","In ures Drihtnes naman Hælendes Cristes, ic Leofinc bisceop mid þafunge & leafe Hearðacnutes cynges & þæs arwurþan hiredes æt Wigornaceastre ge iunges ge ealdes gebocige sumne dæl landes minan holdan & getreowan þegene þam is Ægelric nama."
"[('', '')]","IIhida æt Eadmunddescotan hæbbe he & wel bruce for his eadmodre gehersumnysse & for his licwurðan sceatte, þæt is þæt he hit hæbbe & well bruce his dæg & æfter his dæge twam erfewardum þanðe him leofest sy & him betst to geearnian wylle."
"[('', '')]",& he hit hæbbe to freon ælces þinges butan wallgeweorce & brygcgeweorce & ferdsocne.
"[('', '')]",God ælmihtig þone gehealde þe þas ure sylena & ure gerædnyssa healdan wylle on ælce healfe.
"[('', '')]",Gif ænig þonne sy uppahofen & inblawen on þa oferhyda þære geættredan deofles lare & wylle þas ure sylena gewemman oððe gewonian on ænigum þingum wite he hine amansumadne mid Annaniam & Saphiram on ece forwyrd butan he hit her ær wurðlice gebete Gode & mannum.
"[('', '')]",Ðis wæs gedon þy geare þe wæs agan fram Cristes gebyrtide an þusend wintra & twa &XLIIwintra.
"[('', '')]","Ðis is seo gewitnes, þæt is Hearþacnut cyng & Ælfgeofu his modor & Lyfing biscop & eall se hired on Wigraceastre & Ælfward biscop & se hired on Eofeshomme & Godwine abbod & se hired on Wincelcumbe & Leofric eorl & ealle þa þegenas on Wigraceastrescire ge englisce ge denisce."
