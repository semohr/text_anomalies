id,text
[000100 (1)],    Her swytelað on þissum gewrite þa foreweard þæ Stigand bisceop & se hired on ealdan mynstre worhtan wið Wulfric þa ða hy letan him to þa twa hida landes æt Aweltune & ane gyrde & æt Peattanigge þreo gyrda & þa mæde þa gebyrað to ðam gereflande & twegra getymæna læse & tyn cuna forð mið þas hlafordes & his sceapa læse æfter þæs hlafordes his deg & anes mannes deg æfter him swylce hæ best geunne wið swylcan sceatte swylce he hit þa findæ mihte.
[000200 (8)],"    Þises is to gewitnesse, Stigand biscop & Godwine eorl & se hired on ealdan mynstre & Ælfwine abbot & se hired on niwan mynstre and ealle scirþegenas on Hamtunscire."
[000300 (11)],"    Þissa gewrita syndan þreo, an is on ealdan mynstre and oþer is on Wiltune and þridde æfed Wlfric."
