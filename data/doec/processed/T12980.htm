id,text
"[('', '')]",Her swutelaþ on þisum gewrite þæt Eadmund æþeling bæd þone hyred æt Scireburnan þæt he moste ofgan þæt land æt Holancumbe.
"[('', '')]",Ða ne dorste se hyred hym þæs wyrnan ac cwæþon þæt hy þæs wel uðon gyf se cing & se bisceop þe heora ealdor wæs þæs geuðon.
"[('', '')]",Ða gewærþ hym & se æþeling & se prafost & þa yldostan munecas comon to þam cinge & him fore cyddon & his leafe bædon & þæt ærende abead Wulfstan archebisceop.
"[('', '')]",Ða cwæð se cing þæt he nolde þæt þæt land mid ealle ut aseald wære ac þæt hi elles swilce foreword worhton þæt þæt land eft into þære halgan stowe agifen wære to þam fyrste þe hym ealle gewurde.
"[('', '')]",Ða gewearþ hi þæt se æþeling sealde þam hyredeXXpunda wið þam lande ælswa hit stod mid mete & mid mannon & mid ællon þingon & bruce his dæg & ofer his dæg eode þæt land eft into ðære halgan stowe mid mete & mid mannon & mid eallum þingum swa swa hit ðonne wære.
"[('', '')]",Ðises wæs to gewitnesse Wulfstan archebisceop & Lyfing biscop & Æþelric biscop & Æþelsie biscop & Eadric ealdorman & Æðelmer ealdorman & Æþelfand Æþelmeres suna & Leofsuna abbud æt Cernel & Ælfget Hengþes suna & Siwærd & Brihtric reada & ealle þa ildostan ðægnas on Dorsæton & Ealdwine preost & Wulfric preost & Lofwine æþelinges discþen & Ælfget & Ælwerd his cnihtas & ealle þe geoþre hiredmen.
