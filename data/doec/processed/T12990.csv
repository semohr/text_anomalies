id,text
[000100 (1)],"    Ðis syndon þa foreword þe Ælfwerd abbot & se hired on Eoueshamme worhtan wið Æðelmær þa ða hi him þæt land sealdon æt Norðtune wiþIIIpundon þreora manna dæg, þæt syndonIIIhida to inware & oðer healf to utware, swa swa he hit gebohte þa ða hit weste læg æt Hacune & æt Leofrice & æt ealre scire."
[000200 (6)],    Þæt is þæt we hit unnon him on Godes est & on Sancta Marian & on þæs halgan weres <Sancte> Egwines þe hit into þam mynstre beget.
[000300 (8)],    & gange ægðer ge cyricsceat ge teoðunge into þam halgan mynstre swa he mycele þearfe ah þæt hi don & toll & team sy agifen into þam mynstre butan he hit geearnian mæge to þam ðe þænne ah mynstres geweald.
[000400 (11)],    & æfter þreora manna dæge gange þæt land in midImen & midVIoxan & midXXsceapum & midXXæcerum gesawenes cornes.
[000500 (14)],"    & þyssa gewrita syndIII, an lið on Wigracestre æt Sancta Marian mynstre & oðer lið on Eofeshamme & þridde hæfð Æðelmer."
[000600 (16)],    Se þe þis gehealde gehealde hine God.
[000700 (16)],    & se ðe hit awende oððe gelytlige gelytlige God his mede on þam toweardum life butan he hit ær his ende þe deoppor gebete.
[000800 (18)],"    & þis wæs gedon be þyssa witena gewytnessæ þe herwið nyðan awritene standað, þæt is ærest Ælfgeofu seo hlæfdie þe þæs mynstres walt."
