id,text
[000100 (1)],    Uulfwold abbod gret Gisa bisceop & Ægelnoð abbot & Tofig sciregerefan & ealle þa þegenas on Sumersæton freondlice.
[000200 (2)],    And ic cyðe eow þæt Eadweard cingc min hlaford geaf me þæt land æt Eofestige þæt min fæder ahte and þa feowwer worðias æt Æscwican and þa ækeras mæde þe þarto gebyriað and on wuda & on felda swa micel swa þæt ic heafde læs minan orfe & minra manna orfe and eallswa freols on eallan þingan eallswa þæs cinges agen innland to gyfanne & to syllanne ær dæge & æfter dæge loc hwam me leofast is.
[000300 (9)],    Nu kyðe ic eow eallan þæt ic habbe gifen þæt land in to Sanctus Petres mynstre in to Baðan þam munecan to scrudfultume & to fodan eallswa full & swa forð swa þe cingc hit me geuðe on eallan þingan.
[000400 (12)],    And se ðe mine gyfe geece þe ic habbe gyfen in to Sanctus Petres mynstre geece God ælmihtig his lif her on worulde and þonne he heonan fare gyfe him Crist heofona rice to medes.
[000500 (15)],    And se þe hit þence to litlianne gelitlige hine God elmihtig her on worulde & þonne he heonan faran sceal si his wunung on helle grunde buton he hit ær his ende þe stiðlicor gebete.
