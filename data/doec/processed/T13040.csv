id,text
[000100 (1)],In nomine trino diuino qui est deus benedictus in sæcula amen.ðy gere þe wæs from Cristes geburde agæn eahta hund winter &XXV& æfterre indictio wæs in rime & wæs Beornwulfes rice Mercna cyninges þa wæs sinodlic gemot on þære meran stowe ðe mon hateþ Clofeshous on þam se siolfa Cyning Biornwulf & his biscopas & his aldormen & alle þa wioton þisse þiode þær gesomnade weron.
[000200 (7)],    Þa wæs tiolo micel sprec ymb wuduleswe to Suþtune ongægum West on Scirhylte.
[000300 (9)],    Waldon þa swangerefan þa leswe forður gedrifan & þone wudu geþiogan þonne hit ald geryhta weron.
[000400 (10)],"    Þonne cuæð se biscop and þara hira wiotan þæt hio him neren maran ondeta þonne hit aræded wæs on Æþelbaldes dæge, þrim hunde swina mæst & se biscop & ða higen ahten twæde þæs wudu & þæs mæstes."
[000500 (14)],    Ða geræhte Wulfred arcebiscop & alle þa wiotan þet se biscop & þa higen moston mid aþe gecythan þet hit sua aræden were on Æþelbaldes dage & him mare to ne sohte.
[000600 (17)],    And he þa sona se biscop bewæddade Eadwulfe ðæm aldormen þæs aþes biforan allum þæm wiotum & him mon þone gelædde ymbXXXnæhta to þæm biscopstole æt Wigoernaceastre.
[000700 (19)],    In þa tiid wæs Hama suangerefa to Suðtune.
[000800 (20)],    & he ræd ðæt he wæs æt Ceastre and þone aað gesæh & gesceawade sua hine his aldormon heht Eadwulf & he hine hweþre ne grette.
[000900 (22)],hii sunt nomina et uocabula qui in synodali concilio fuerunt congregati
