id,text
"[('', '')]","In nomine patris et filii et spiritus sancti.Ceolred abbot & ða higan on Medeshamstede sellað Wulfrede ðet land æt Sempingaham in ðas gerednisse, ðet he hit h [[../images/etail.gif]]bbe & bruce sua lange sua he life & anum ærfeuuarde æfter him & elce gere sextig foðra wuda to ð [[../images/etail.gif]]m ham on Hornan ðæm wuda & tuelf foðer græfan & sex foður gerda."
"[('', '')]",End forðon we him ðis land sellað ðet he ðes landes fulne friodom bigete in ece ærfeweardnisse æt Sempingaham & æt Slioforda.
"[('', '')]",& bruce þere cirican lafard on Medeshamstede ðes landes æt Slioforda & Wulfred ðes on Sempingaham.
"[('', '')]","& he geselle eghwelce gere to Medeshamstede tua tunnan fulle luhtres aloh & tua slegneat & s [[../images/etail.gif]]x hund lafes & ten mittan W [[../images/etail.gif]]lsces aloð & þere cirican laforde geselle eghwelce gere hors & ðrittig scillinga & hine ane niht gefeormige, fiftene mitta luhtres aloðVmitta welsces aloð fiftene sestras liðes."
"[('', '')]",& hi sion symle in allum here life eadmode & hearsume & underþeodde.
"[('', '')]",& ofer here tuega d [[../images/etail.gif]]g þonne agefe hio þet land into þere cirican to Medeshamstede mid freodome.
"[('', '')]",& we him þis sellað mid felda & mid wuda & mid fenne sua þerto belimpeð.
"[('', '')]",Sið heora tuuege dæg agan sie þonne agefe mon tuuenti hida higuum to biodland & þere cirican lafeardeXIIhida land æt Forde & æt Cegle.
"[('', '')]",& he wes feormied tuuege hida landes æt L [[../images/etail.gif]]hcotum his erfeweorda sweolcum swelce him ðonne gesibbast were & þat were fulfredes cynne ge fre swa sua þet oðer into þere cirican.
"[('', '')]",Anno uero dominice incarnationis DCCCLII Indictione XV hoc factum est.Her sindan ða naman ðere monna þe þis wreotan & festnedan.
"[('', '')]",Ic Ceolred abbod þas ure selene mid Cristes rodetacne trymme & festnie.
