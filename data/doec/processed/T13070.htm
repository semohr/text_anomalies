id,text
"[('', '')]","In nomine Domini.Ic Eadwerd <cyning> begeat æt Denulfe biscepe & æt ðæn hiwun on Winteceastre þa Windcirican & ðæt stænne slapern & ðærto ðæs landes be suðan ðære cirican & ðæn slepern XXIIII gerda on lange, & on bræde ðar hit bradest is fif geurda, & ðær hit unbradost is anne geurde, to ðæn ðæt ic ðær mynster on gestaðolode, for mine saule hælo & mines ðæs <arwyrðan> fader Ælfredes <cyninges>."
"[('', '')]","& ic let be ealra Westsexna witena geðeahte & leafe to biscepe & to þan hiwun Sancte Andreas cirican & ðone worðig ðe ðærto <geunnen> wes, in to ðære stowe on ece erfe, ðæt hit nage nan man fram ðære stowe to dælanne."
"[('', '')]",Ðonne is ðis se eaca ðe eallra Westseaxna witan ðærtoeacan me gebocodon on ece erfe.
"[('', '')]","Ærest suðrichte fron ðan <beodærn> to Sancte Gregories cirican, ðonne from ðære suðwesthyrnan Sancte Gregories cirican XII geurda westrichte to ðære strete, ðonne richte norð XIII geurde to ðære norðstræte, ðonne eastrichte XLIII geurde & VI fet to ðære eaststrete, ðonne suðrichte XX geurde & VI fet to ðære suðstrete, ðonne westrichte be ðære suðstrete to ðæn lictune VII geurde & VI fet, ðonne richt norð V geurde."
"[('', '')]",Ðonne is ðæs <ymbganges> ealles <ðrio> furlanges & ðreo metgeurda.
