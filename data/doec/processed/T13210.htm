id,text
"[('', '')]",Her swutelað on ðysum gewrite ymbe ða forwerda ðe Wulfric & se arcebisceop geworhtan ða he begeat ðæs arcebiscop swuster him to wife.
"[('', '')]",Þæt is ðæt he behet hyre þæt land æt Ealretune & æt Ribbedforda hire dæg.
"[('', '')]",& he behet hire þæt land æt Cnihtewican þæt he wolde hit hire begytan ðreora manna dæg æt ðam hirede on Wincelcumbe & sealde hyre þæt land æt Eanulfintune to gyfene & to syllenne ðam ðe hire leofest wære on dæge & æfter dæge ðær hire leofest wære & behet hireLmances goldes &XXXmanna &XXXhorsa.
"[('', '')]",Nu wæs ðyses to gewitnesse Wulfstan arcebiscop & Leofwine ealdorman & Aeþelstan biscop & Aelfword abbod & Brihteh munuc & manig god man toeacan heom ægðer ge gehadode ge leawede þæt ðas forewerda ðus geworhte wæran.
"[('', '')]",Nu syndon to ðysum forwordan twa gewrita oþer mid ðam arcebiscop on Wigereceastre & oþer mid Aeþelstane biscop on Herforda.
