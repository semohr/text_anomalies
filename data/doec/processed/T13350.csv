id,text
[000100 (1)],    Her cyð on þisum gewrite hu þa forword wæron geworhte on Excestre ætforan Godwine eorle & ætforan ealra scire betwyx Alfwolde bisceope & þam hirede æt Scireburnan & Care Tokies suna æt þam lande æt Holacumbe.
[000200 (4)],"    Þæt wæs þæt hi wurdon sehte þæt þa gebroðra eallæ geodon of þam lande butan anum se is Ulf gehatan þe hyt becweden wæs, þæt he hyt hæbbe his dæg & ofer his dæg ga þæt land swa swa hit stent mid mete & mid mannum unbesacun & unbefliten into þam halgan mynstre to Scireburnan."
[000300 (9)],"    Þyses is to gewitnesse, Godwine eorl & Alfwold bisceop on Dorsæton & Lyfing biscop be norðan & Ælfwine abbod on Bucfæsten & Sihtric abbod on Tæfingstoce & Odda & Ælfric his broðor & Ordgar & his twegen gebroðra Ælfgær & Escbern & Dodda cild & Alon & Æþelmær Cola sunu & Osmær & Leofwine æt Exon & Ælfweard Alfwoldes sunu & Wiking & Ælfgær æt Mynheafdon & Wulfweard æt Winesham & Hunewine Heca sunu & Ælfwig æt Hægdune & Godman preost & Lutsige on Wiht."
[000400 (17)],    & se þe þis awendan wylle oþþe ætbredan þænce þære halgan stowe si he awend fram Gode on domesdæg & fram eallum his halgum & si he besenct on middan þam weallendan bryne helle wites mid Iudan Cristes læwan a ecelice fordemed butan he hit her ær þe deoppor gebete.
[000500 (22)],"    Þyssera gewrita syndon twa, an ys æt Scireburnan & þæt oþer æt Cridiantune, sprecaþ buta an."
