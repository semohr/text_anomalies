id,text
[000100 (1)],    Her cyð Æþeric on þissum gewrite hwam he geann ofor his dæig þæra æhta þe him God alæned hæfð.
[000200 (2)],    Þæt is ærest sona minum hlaforde syxti mancusa goldes & mines swyrdes mid fetele & þarto twa hors & twa targan & twegen francan.
[000300 (4)],"    & ic geann Leofwynne minan wife ealles þæs þe ic læfe hire dæig & ofor hire dæg gange þæt land on Boccinge into Cristes circean þam hirede for uncera saule & for mines fæder þe hit ær begeat, eall buton anre hide ic gean into þære cyrcean þam preoste þe þar Gode þeowaþ."
[000400 (9)],    & ic geann þæs landes æt Rægene be westan into sancte Paule þam bisceope to to geleohtenne & þar on Godes folce cristendom to dælenne.
[000500 (11)],    & ic geann þarto twegra hida þe Eadric gafelaþ ælce geare mid healfum punde & mid anre garan.
[000600 (13)],    & ic geann be eastan stræte ægþer ge wudas ge feldas ælfstane bisceope into Coppanforde & þæs heges on Glæsne.
[000700 (14)],    & ic geann þæs landes æt Norðho healf into sancte Gregorie on Suþbyrig & healf into sancte Eadmunde on Bedericeswyrþe.
[000800 (16)],    Nu bidde ic þone bisceop ælfstan þæt he amundige mine lafe & þa þincg þe ic hyre læfe & gif him God lifes geunne lencg þonne unc þæt he gefultumige þæt ælc þara þinga stande þe ic gecweden hæbbe.
