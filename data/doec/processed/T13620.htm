id,text
"[('', '')]",Her geswutelad þæt Eadred cing geuþe þæt land æt Wilig þa twelf hida to scrudfultume þam hirede into Ealdan Mynstre.
"[('', '')]","Leof, æþelwold ealdarman cyþ his leofan cynehlaforde Eadred cynge hu ic wille ymbe þa landare þe ic æt mine hlaforde geearnode."
"[('', '')]","Ærest Gode & þære halgan stowe æt þam bisceopstole æt Wintanceastre, þam bisceope & þam hiwum, þæt land æt Wilig þa twelf hida to scrudfultume, þæt hi me on heora gebeddredenne hæbben, swa swa ic him to gelyfe."
"[('', '')]","& þam cinge minne hæregeatwa, feower sweord & feower spæra & feower scyldas & feower beagas, twegen on hundtwelftigum mancosun & twegen on hundeahtatigum, & feower hors & twa sylfrene fata."
"[('', '')]",& minum breðer Eadrice þæt land æt Oceburnan & æt æscesdune & æt Cegham & æt Wessingatune.
"[('', '')]",& æþelstane minæ breðer þet land æt Bradanwætere & þet æt Niwantune.
"[('', '')]",& ælfsige mine <broðorsuna> þet land æt Carcel.
"[('', '')]",& ælfstanes suna mines broþor þæt land æt Cleran.
"[('', '')]","& eall þæt yrfe þæ ic hæbbe on <lænelandum>, þonne wylle ic þæt þæt sie gedeled for mine sawle swa swa ic nu þam freondum sæde þæ ic to spræc."
