id,text
"[('', '')]","Ic Badanoð Beotting cyðo & writan hato hu min willa is ðet min ærfe lond fere ðe ic et Aeðeluulfe cyninge begæt & gebohte mid fullum friodome on æce ærfe, æfter minum dege & minra ærfewearda, ðet is mines wifes & minra bearna."
"[('', '')]",Ic wille ærist me siolfne Gode allmehtgum forgeofan to ðere stowe æt Cristes cirican & min bearn ð [[../images/etail.gif]]r liffest gedoan & wiib & cild ðæm hlaforde & higum & ðære stowe befestan ober minne dei to friðe & to mundbyrde & to hlaforddome on ðæm ðingum ðe him ðearf sie.
"[('', '')]",& hie brucen londes hiora dei & higon gefeormien to minre tide swæ hie soelest ðurhtion megen & higon us mid heora godcundum godum sw [[../images/etail.gif]]gemynen swæ us arlic & him ælmeslic si [[../images/etail.gif]].
"[('', '')]",& ðonne ofer hiora dei wifes & cilda ic bebeode on Godes noman ðæt mon agefe ðæt lond inn higum to heora beode him to brucanne on ece ærfe swæ him liofast sie.
"[('', '')]",& ic biddo higon for Godes lufe ðæt se monn se higon londes unnen to brucanne ða ilcan wisan leste on swæsendum to minre tide & ða godcundan lean minre saule mid gerece sw [[../images/etail.gif]]hit mine ærfenuman ær onstellen.
"[('', '')]","Ðonne is min willa ðæt ðissa gewriota sien twa gelice, oðer habben higon mid boecum oðer mine ærfeweardas heora dei."
"[('', '')]","Ðonne is ðes londes ðe ic higum selle, XVI gioc ærðe londes & medwe all on æce ærfe to brucanne ge minne dei ge æfter swæ to ationne swæ me mest red & liofast sie."
"[('', '')]",Ceolnoð ar [[../images/cmacron.gif]]epis [[../images/cmacron.gif]]ðiss writo & festni [[../images/etail.gif]]mid Cristes rodetacne.
"[('', '')]",Alchhereduxðiss writo & ðeafi [[../images/etail.gif]].
"[('', '')]",Bægmund pr [[../images/bbar.gif]]a [[../images/bbar.gif]]ðiss writo & ðeafi [[../images/etail.gif]].
"[('', '')]",Hysenoð p [[../images/rmacron.gif]]ðiss writo & ðeafie.
