id,text
"[('', '')]",Her is geswutelod on þisum gewrite hu Ordnoð & his wif geuðan þara X hida æt Cendefer into þæra ealdan cyrican to Wintanceastre ofer heora begra deg & þa boc þyderinnan sealdan to swutelunge on þa gerad þæt seo boc heam sy geara gyf hy hyre hwer beþurfan to ænire rihtinge & gange seo boc æft into þære stowe.
"[('', '')]",& dæle man swylcne del heora æhta swylce hy gecwedan æfter heora dege & gange seo ofereaca into þære stowe mid þam lande.
"[('', '')]","On ða gereðnesse is þæt land geseld to þam mynstre, þæt man unc gefecce æt uncrum ændedege mid þes mynstres crafte & unc swylce legerstowe forescewian swylc unc for gode þearflice sy & for weorulde gerysenlic."
"[('', '')]","Þis is seo gewitnes ðe Ordnod, wile habban Godæs & his hiredes on ealdan mynstre, þæt is þæt he & is wif cwædan on heora gewitnesse þæt is æhta gangan on his freonda hand ofer his deg se ðel þe he cweþe & se oþer dæl into þære stowe þær hi restað."
