id,text
"[('', '')]",<Her> sviteleþ ihu Sifled an hire aihte ouer hire day.
"[('', '')]",Þat is erst into seynt Eadmunde Marþingforð for hire leue soule al buten tuenti acres and tueye waine gong wudes and þere wude norþouer.
"[('', '')]",& min kirke be fre and Wlmer prest singe þerat and his bearntem so longe so he þen to þen hode and fre leswe into þere kirke and mine men fre.
"[('', '')]",And be seynt Eadmund mund þer ouer þene freschot.
"[('', '')]","Se þe þise cuide wille awenden, be he amansid from God almichtin & from alle hise halegen & fram sancte Eadmunde."
"[('', '')]",Her switeleþ on þis write ihu Sifled vthe hire aihte þo sche ouer se ferde.
"[('', '')]",Þat is erst into þe tunkirke on Mardingforð V acres & ane toft & II acres medwe and to wayne gong to wude and ic mine landsethlen here toftes to owen aihte & alle mine men fre.
"[('', '')]",And ic an eiþer mine brother ane wayn gong to wude.
"[('', '')]",And ic an into Northwich to Cristes kirke IIII retheren and to into sancte Marian and on into mine <duzme>.
"[('', '')]","And ic an into seynt Eadmunde al þat þere to lafe gesceotte, þat beth on Mardingforða hus and hom & wude and feld & on medwe and on yrue."
"[('', '')]",And gif ic hom cume þanne wille ic sitten on þat londe mine day and after mine day stonde þat cuide.
"[('', '')]","And wo so þis awende, God awende his ansene from him on domesday buten he it here bete."
