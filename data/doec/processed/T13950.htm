id,text
"[('', '')]","Her kith and with song wrthe write þat forwarde þat Osulf and Leofroun wrouhte hem bitwen himbe þat lond at dicleburg and at semere swa ful and swa forth swa it hem on honde stod, on wode and on felde crist to loue and sancte marie and alle cristes halgen here soules to alesenesse."
"[('', '')]","He it willeth þat þer singeth foure prestes, to after osulf and to after leofroun is day, and ilke woke to singen tuelue messes."
"[('', '')]",And we willeth þat qwo so beth abbot at sancte edmondes bery þat he beth þis minstres mund and her prestes þat he ne mowen neyþer for hem ne for here kin ferren ne forwerken.
"[('', '')]","Þise sindon þise prestes names Godric and alfric and tweyne þat leofstan abbot and leofroun reden hem bytwen, quilke he monn ben."
"[('', '')]",He hauen gode stoundes þat up schulen holden.
"[('', '')]","And qwo so nouth ne doth as oure wille was, in helle flod mote he drinklen with þe traytour iudas."
"[('', '')]",Fiat.
"[('', '')]",Fiat.
