id,text
[000100 (1)],    Þis is þara tyn hida landboc at Winterburnan þe Eadgar cing gebocode Eadrice his þegene on ece yrfe fif hida be Westan tune syndries landes fif be eastan tune gemænes landes.
[000200 (5)],    Þis syndon þara fif hida landgemæra into Winterburnan be westan tune syndries landes.
[000300 (6)],    Ærest æt þam haran stane innan winterburnan þon andlang burnan on þa ellenstybbas þonne of þam ellenstybban andlang dic on þone mere þonne of þam mere on þa ealdan mæd dic þonne andlang dic on þone weg þonne andlang weges on þistel beorh suðeweardne þonne þanon andlang weges on þa dic.
[000400 (11)],    Þonne andlang dic on þone haran stan on hig dune þonne andlang fyrh up to þam heafdon þonne forþ be heafdon on stan mere norþeweardne þonne of stan mere on þære pyrigean styb þonne of pyrigean stybbe on þone þorn þonne of þam þorne on þone hlæw uppe on hwæt hylle of þam hlæwe andlang fura eft on winterburnan on þone haran stan.
[000500 (17)],    Þonne syndon þa fif hida be Eastan tune gemænes landes on gemænre mearce swa swa hit þær to belimped.
