id,text
"[('', '')]",Þis sint þa landgemæro to Undelan.
"[('', '')]",Ærest æt cylles ege suðeweardan scytanlacu of nyn æt cweornwelle.
"[('', '')]",Þonne lit it andlang þere lace þat it cymð eft on nyn.
"[('', '')]",Þonne gæd it þer up on gerihte ofer þet yredland foran ongean þa ealdan dic.
"[('', '')]",And siððan up andlang dic oð hit cymð to wuda.
"[('', '')]",Þonne a be wyrtwalan oþ hit cymð to þere ealdan rode.
"[('', '')]",Þonne andlang rode þat it cymð ut on ciricfeld.
"[('', '')]",And swa be wyrtwalan þat it cymð eft to þere rode & þonne eft andlang rode þæt it cymþ ut on beringa feld.
"[('', '')]",Þonne be wyrtwalan oð hit cymð nyðer on þæt slæd to þam litlan broce.
"[('', '')]",And swa norð ofer þonne broc.
"[('', '')]",And syððan norð be wyrtwalan to þere bradan rode.
"[('', '')]",And þonne æst andlang þere bradan rode oð hit cymð to fildena forda.
"[('', '')]",And of fildena forda andlang broches oð hit cymð eft to anum oþeran forda mon hæt eac filden ford.
"[('', '')]",Þonne of þem fildena forda þat it cymð on lytlan sandlege eastewearde.
"[('', '')]",And of þere leage on ærnulfes wylle þat it cymð on bradan leage middewearde.
"[('', '')]",Þonne þonan on þet ealde fyllet.
"[('', '')]",Þonne andlang þes fylletes þat it cymð est ut of wuda.
"[('', '')]",Þonne fehþ it þer on feld.
"[('', '')]",And swa andlang anre hycgan oð hit cymð ofer ænne fulne broc.
"[('', '')]",And swa on gerihte on þonne heþenan byrgels.
"[('', '')]",Of þon heþenan byrgelse on ge rihte on anes wylles heafod.
"[('', '')]",And siððan andlang þes broces oð hit cymð eft on þa ea æt nyn.
"[('', '')]",And þat land on beringa feld swa swa hit is mid landgemærum liggæð into vndelan.
