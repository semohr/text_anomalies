id,text
"[('', '')]","Ðis synd þa landgemæro þæs landes þe eadwig cyning ageaf þam halgan were æt bemtune, & þam hyrede, & siððan leofric biscop be willhelmes cynges unnan, let gebocyan into sancte þetres mynstre on exancestre."
"[('', '')]","Ærest þær ceoman lace ut scyt, andlang ceoman lace þæt hit cymeð on temese, anlang temese westward swa westsexena gemære is & myrcena þæt hit cymeð up to ðam gemyðan."
"[('', '')]","Þonne went hit on ða norðeran ea, þæt hit cymeð to anre lace betwix berhtulfing yge & hrisyge, þæt on ða norð ea, þæt anlang þære ea."
"[('', '')]","Þæt hit cymeð eft to ceoman lace, & þæt land æt cyngbrycge norð andlang broces þæt hit cymð þær holanbroc ut scytt, andlang broces up to þam wege be norðan cynstanes treowe."
"[('', '')]","Andlang weges to fulan broces heafdon, andlang broces on þa stanbricge, of þære stanbricge andlang weges on burgdyc."
"[('', '')]","Andlang dyc on þone broc, andlang broces eft on cyngbricge, a on ecnisse into sancte Petres mynstre on Exancestre, & ealle þa teoðunga þæs cyninges."
"[('', '')]",Þis synd þa langemæro þære anre hyde & þære oðerhealfan gyrde æt holacumbe þe læg into doflisc þe leofric biscop let gebocyan for his sawle into sancte petres mynstre on exancestre.
"[('', '')]","Ærest on crampansteort, of crampansteorte on flora heafdo & of flora heafdo up on þone weg be westa ðære cyrcan up to þa ferngara."
"[('', '')]","Of þam ferngara to þam dunnastane, of ðam dunnastane up to þære dyc, & swa east andlang þære dyc to þan wætere of þam wætere norð on þæs crohtes heafod & swa norð on þa smala paðe swa on dun to þære þwirs dic & swa to dofolisces landscore adun to arietes stane & swa andlang strandes to crampansteorte."
