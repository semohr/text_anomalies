id,text
[000100 (1.1)],"    Æþelweard cyð Ceolbrehte, þæt ic wille, þæt þu agife þa twegen dælas þære teoðunge from Bedewindan & fram Lamburnan þam godes þeowum to fostre æt Bedewindan."
[000200 (1.5)],    And hie hit dælen betweoh him swa ðe gemetlic þynce: <hæn>.
[000300 (2.1)],"    Þyses gegildes gerædnes is, gif hyrra hwylcum <foretsit> gebyrige, begyte ælce uif mæssan oððe fif salteras for þa saule."
[000400 (2.5)],    And æt þam þritigeþan dæge twegen & twegen uif lhafas & an penigweorð sufles swylces he begyttan mæge & æt hyrra mittingge sceotan twegen & twegen anne pennig for hyra sawle.
[000500 (2.10)],    And æt husbryne twegen & twegen foþor timbres & ðæt bewyrcen oþþe twegen peniggas.
[000600 (2.11)],    And þan <mæssepreosþe> on gagdagas sceotan twa gesamhiwan an geogscep oþþe twegen peniggas.
[000700 (2.14)],    And gif hwa his gildan gelihinie oþþe gefyxse on his gildsetle gebete mid fif ambbreon ealaþ & mid þri.
[000800 (3.1)],"    Her cyþ þæt Eadwine geuþe Wynsige & Aþelnoþe his men, þæt he moste adon Byrhtgyþe ut of þam geburlande mid tyn mancusson færfrige on ælc land, þa Ælfsige folgaþ hæfde, & Wynstan wæs his gingra, on hyra gewitnesse, & on Ælfhehes mæssepreostes & on Æþeldryþe þære nunnan & on Titsiges & on Tætiges & on ealra þara godes þeowa æt Bedewindan, & on Ceolbyrhtes suna gewitnesse Sigestanes & Æþelstanes & on ealles þæs folces."
[000900 (4.1)],"    Þis is Ecgwynnes gewitnes, þæt Eadwine hyre geuþe, þæt heo hy moste adon ut of þam geburlande færfrige on ælc land mid tyn mancusson seolfres, þa Ælfsige folgaþ hæfde & Wynstan wæs his geongra, on hyra gewitnesse & on Ælfhehes mæssepreostes & on ealra þara Godes þeowa æt Bedewindan & on ealles þæs folces."
