id,text
[000100 (1)],In nomine Domini.Ealhburh hafaþ geset myd hyre freonda þeahtunga þæt man ælce gere agyfe þam hywum to Sanctæ Agustine of þam lande æt Bradanburnan XL ambura mealtes & eald hryðer & IIII weþeras & XL & CC hlafes & ane wæge spices & cyses & IIII foþro wudes & XX henfugla.
[000200 (5)],"    Swylc man se þæt land hæbbe, þas ðingc agyfe for Ealdredes saule & for Ealhburge."
[000300 (7)],"    & þa hiwan asingan ælce dæge æfter hyra ferse þæne sealm for hia,Exaudiat te Dominus."
[000400 (8)],"    Swæ hwylc man swa þis abrece, si he asceaden fram Gode & fram eallum hallgum & fram þan halgan were on þysum life & on ecnesse."
[000500 (11)],"    Þonne synt her æfter þara manna naman to gewitnesse þisse gesetednesse, þæt is þonne."
[000600 (13)],"    Gif hit þonne swa gegæþ, swa we na ne wyscað, þæt hwylc broc on becume þurh hæþen folc oþþe hwylce oðre earfoþnesse, þæt hit man ne mæge þæs geres gelæstan, agife on oþrum geare be tweofealdum."
[000700 (16)],"    Gif þonne git ne mæge, sylle on ðriddum geare be ðryfealdum."
[000800 (17)],"    Gyf he þonne git ne mæge ne nelle, agife land & bec þam hiwum to Sanctæ Agustine."
