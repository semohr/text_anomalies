id,text
"[('', '')]",Her swutelað on þissere Cristes bec hwæt Leofric biscop hæfð gedon innto sancte Petres minstre on Exanceastre þær his bisceopstol is.
"[('', '')]","Þæt is þæt he hæfð geinnod þæt ær geutod wæs þurh Godes fultum & þurh his forespræce & þurh his gærsuma, þæt is ærost þæt land æt Culmstoke & þæt land æt Brancescumbe & æt Sealtcumbe & þæt land æt Sancte Maria circean & þæt land æt Stofordtune & æt Spearcanwille & þæt land æt Morceshille & Sidefullan hiwisc & þæt land æt Brihtricesstane & þæt land æt Toppeshamme þeahþe Harold hit mid unlage utnam & þæt land æt Stoce & þæt land æt Sydebirig & þæt land æt Niwantune & æt Norðtune & þæt land æt Clist þe Wid hæfde."
"[('', '')]","Ðonne ys þis se eaca on landum þe he hæfð of his agenum þæt mynster mid gegodod for his hlaforda sawlum & for his agenre þam Godes þeowum to bigleofan þe for heora sawlum þingian sceolon, þæt ys ærost þæt land æt Bemtune & æt Esttune & æt Ceommenige & þæt land æt Doflisc & æt Holacumbe & æt Suþwuda."
"[('', '')]",& he ne funde þa he to þam mynstre feng nan mare landes þe ðider ynn gewylde wære þonne twa hida landes æt Ide & þæron næs orfcynnes nan mare buton VII hruðeru.
"[('', '')]",Ðonne ys þis seo oncnawennis þe he hæfð God mid gecnawen & Sanctum Petrum into þam halgan mynstre on circlicum madmum.
"[('', '')]",Þæt is þæt he hæfð þider ynn gedon ii biscoproda & II mycele gebonede roda butan oðrum litlum silfrenum swurrodum & II mycele cristesbec gebonede & III gebonede scrin & I geboned altare & V silfrene caliceas & IIII corporales & I silfren pipe & V fulle mæssereaf & II dalmatica & III pistelroccas & IIII subdiacones handlin.
"[('', '')]",& III cantercæppa & III canterstafas & V pællene weofodsceatas & VII oferbrædelsas & II tæppedu & III bera scin & VII setlhrægel & III ricghrægel & II wahreft & VI mæsene sceala & II gebonede hnæppas & IIII hornas.
"[('', '')]",And II mycele gebonede candelsticcan & VI læssan candelsticcan gebonede & I silfren storcylle mid silfrenum storsticcan & VIII læflas & II guðfana & I merc & VI midreca & I firdwæn & I cyste & þær næron ær buton VII upphangene bella.
"[('', '')]",And nu þær sind XVI upphangene & XII handbella & II fulle mæssebec & I collectaneum & II pistelbec & II fulle sangbec & I nihtsang & I adteleuaui & I tropere.
"[('', '')]",And II salteras & se þriddan saltere swa man singð on rome & II ymneras & I deorwyrðe bletsingboc & III oðre & I englisc christesboc & II sumerrædingbec & I winterræding boc &regula canonicorum.
"[('', '')]",And martyrlogium & I canon on leden & I scriftboc on englisc & I full spelboc wintres & sumeres & Boeties boc on englisc & I mycel englisc boc be gehwilcum þingum on leoðwisan geworht.
"[('', '')]",& he ne funde on þam mynstre þa he tofeng boca na ma buton ane capitularie & I forealdodne nihtsang & I pistelboc & II forealdode rædingbec swiðe wake & I wac mæssereaf.
"[('', '')]","& þus fela leden boca he beget innto þam mynstre,liber pastoralis & liber dialogorum & libri IIII prophetarum & liber Boetii de consolatione & isagoge Porphirii & I passionalis & liber Prosperi & liber Prudentii psicomachie & liber Prudentii ymnorum & liber Prudentii de martyribus & liber Ezechielis prophete & cantica canticorum & liber Isaie propheteonsundron& liber Isidori ethimolagiarum & passiones apostolorum & expositio Bede super euuangelium Luce & expositio Bede super apocalipsin & expositio Bede super VII epistolas canonicas & liber Isidori de nouo et ueteri testamento & liber Isidori de miraculis Christi & liber Oserii & liber Machabeorum & liber Persii & Sedulies boc & liber Aratoris & diadema monachorum & glose Statii & liber officialis Amalarii."
"[('', '')]",& ofer his dæg he ann his capellam þider binnan forð mid him silfum on eallum þam þingum þe he silf dide mid Godes ðeninge on þæt gerad þæt þa Godes þeowas þe þær binnan beoð æfre his sawle gemunon mid heora gebedum & mæssesangum to Christe & to Sancte Petre & to eallum þam halgum þe þæt halige minster is fore gehalgod þæt his sawle beo Gode þe anfengre.
"[('', '')]",& se þe ðas gyfu & þisne unnan wille Gode & Sancte Petre ætbredan si him heofena rice ætbroden & si he ecelice geniðerod into helle wite.
