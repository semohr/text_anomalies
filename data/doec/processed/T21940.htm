id,text
"[('', '')]",To anes æceres bræde on wealstillinge & to þære wære gebirigeað XVI hida.
"[('', '')]",Gif ælc hid byþ be anum men gemannod þonne mæg man gesettan ælce gyrde mid feower mannum.
"[('', '')]",Þon gebyred to twentigan gyrdan on wealstillinge hundeahtatig hida & to þam furlange gebirgeað oþer healf hund hida & X hida be þam ilcan getæle þe ic her bebufan tealde.
"[('', '')]",To twam furlangum gehyrað XX hida & þreo hund hida to þrim furlangum hundeahtatig hida & CCCC hida þonne gebyrigeað.
"[('', '')]",To IIII furlangum XL hida & VI hund hida.
"[('', '')]",To fif furlangum gebyreð ymbganges eahta hund hida on wealstillinge.
"[('', '')]",To six furlangum gebyreð sixtig hida & nigan hund hida.
"[('', '')]",To VII furlangum XX hida & XI hund hida.
"[('', '')]",To eahta furlangum ymbeganges wealstillinge hundeahtatig hida & XII hund hida.
"[('', '')]",To nigan furlangum XL hida & XIIII hund hida.
"[('', '')]",To X furlangum gebyreþ XVI hund hida.
"[('', '')]",To XI furlangum gebyreþ LX hida & XVII hund hida.
"[('', '')]",To XII furlangum ymbeganges wealstillige gebyreð XX hida & nigantyn hund hida.
"[('', '')]",Gif se ymbegang mara biþ þon mæg man eaþe þone ofereacan geþencan of þisse tale for þon ealning to anum furlange gebyreð sixtig manna & C þonne biþ ælc gyrd mid feower mannum geset.
