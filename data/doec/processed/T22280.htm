id,text
[],"[000100 (Ap 14, A.1)]   Mid hiora fiðra flyhte, & se mon ða <gelefde> Gode, & he wæs sungen on deað for Criste, & <his> noma wæs Maximus."
[],"[000200 (Ap 18, A.1)]   On ðone eahtategðan dæg ðæs monðes <bið> ðæs halgan biscepes tid, sancte Eleutheri, <&> <his> modor, ðære noma wæs sancte Anthiæ."
[],"[000300 (Ap 18, A.3)]   He wæs <ðære> burge biscep ðe is nemned Mechania, in <Apulia> ðære mægðe, ah he geðrowade eft in <Rome> martyrdom for Criste."
[],"[000400 (Ap 18, A.5)]   Adrianus se casere <hine> ðreatade ðæt he Criste wiðsoce."
[],"[000500 (Ap 18, A.6)]   Ða he ðæt <ne> walde, ða heht se casere gesponnan <fiower> wildo hors to scride, & hine gebundenne in <ðæt> <scrid> asetton, ðæt ða wildan hors scealden iornan <on> hearde wegas in westenne, & him ða limo all <tobrecan>."
[],"[000600 (Ap 18, A.9)]   Ða cwom Godes engel of hiofonum, <&> <gestillde> ðæm horssum, & hio gelæddon ðæt scrid <on> hea dune, ðær him cwom to monigra <cynna> <wildeor>, & wunedon mid hine, & ðonne he hof <his> hond upp to hiofonum, ðonne hofon ða <deor> <heora> fotas upp, & heredon god mid hine."
[],"[000700 (Ap 18, A.13)]   <Ða> <het> se casere his huntan hine ðær <gefeccan> <&> hine mid sueorde ofslean."
[],"[000800 (Ap 18, A.15)]   Ða cwom <stefn> <of> hiofonum, & cwæð, Cym, min ðeow <Eleutherius>, mine englas ðec lædað in ða hiofonlican <Hierusalem>."
[],"[000900 (Ap 18, A.17)]   Ða feoll his modor ufan on his <lichoman>, & cwæð, Min sunu, gemyne ðu mec on ðære <ecean> <reste>."
[],"[001000 (Ap 18, A.18)]   <And> se casere hio heht <gemartyrian>."
[],"[001100 (Ap 21, A.1)]   <ðon> ðe he tuelf gear ðær wunode ða eode he in ðone gefean ðære ecan eadinesse."
[],"[001200 (Ap 21, A.3)]   Ðæs æðelwaldes wunder wæs ðæt he spræc to his liornæra sumum, & ða feringa oðsuigde he, suæ he hwæshwegu hercnade."
[],"[001300 (Ap 21, A.5)]   Ða frægn se his ðegn hine for hwon he suæ ded, ða cuðæ he, Hu meahte ic bu somod ge in heofon geheran ge her spræcan."
[],"[001400 (Ap 23, A.1)]   On ðone ðrio & tuentegðan dæg ðæs monðes bið sancte Iorius tid, ðæs æðelan weres, ðone Datianus se casere seofon gear mid unasæcgendlicum witum hine ðreade ðæt he <Criste> <wiðsoce>, & he næfre hine ofersuiðan meahte, & ða æfter sefan gearum heht he hine beheafdian."
[],"[001500 (Ap 23, A.5)]   Ða he ða wæs læded to ðære beheafdunga, ða cuom fyr of heofonum, & forb [[../images/etail.gif]]rnde ðone hæðnan casere, & alle ða ðe mid hine ær tintergedon ðone halgan wer."
[],"[001600 (Ap 23, A.7)]   Ond he sanctus Georgius <him> to Dryhtne gebæd, & ðus cuæð, Hælende <Crist>, onfoh minum gaste & ic ðec biddo ðæt suæ <hwelc> mon ðe mine gemynd on eorðan doe, ðonne afierr ðu from ðæs monnes husum <ælce> untrymnesse, ne him fiond sceððe, ne <hungor>, ne monncwild, & gif monn minne <noman> nemneð in ænigre frecennisse, oððe <on> sæ, oððe on siðfæte, ðonne <gefylge> <se> <ðinre> <mildheortnesse>."
