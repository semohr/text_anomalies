id,text
"[('', '')]","Gif ðu wille witan hu eald se mona beo nu todæg on twelf monðum, þonne wite ðu hu eald he todæg sy and tel þarto endleofan; þonne byþ he oðre geare on þisne dæg swa eald swa ðæra twegra getela byð."
"[('', '')]","Gyf he byð todæg anre nihte eald, þonne tel þu þarto endleofan, þonne byð he oðer geare on ðysne dæg twa and twentig nihta eald."
"[('', '')]","Gif he is todæg fif and twentig nihta eald, þonne byð he oðer gear on ðisne dæg syx nihta eald."
"[('', '')]","Þonne byð forðan, æfre gif ðar beoð ma þonne þrittig, þonne scealt þu forlætan þa þrittig, and niman lochwæt þar to laue byð."
"[('', '')]",Swa þu miht witan þeah þu wille hundred geara ðæs monan ryne.
