id,text
"[('', '')]",Git ic þe wille secgan embe ða twelf ymbrendagas þe ure drihten sylf gesette ure lichaman to hæle and ure sawle to ecere myrhðe.
"[('', '')]",Ða man sceal fæstan swa swa man deð lenctenfæsten.
"[('', '')]","Þæt ys ðonne ærest ær cristes mæssan, on þære fullan wucan, we scylon fæstan ðas þri dagas: wodnesdæg and friedæg and sæterdæg."
"[('', '')]",Þonne syððan syn ða oþre þry ymbrendagas on þære forman fæstenwucan on lencten.
"[('', '')]",Ðonne synd þa ðriddan þri ymbrendagas <on> <þære> <wucan> <æfter> <pentecosten>.
"[('', '')]",<Þonne> <þa> <feorðan> <þri> <ymbrendagas> beoð on hærefest on ðære fullan wucan æroctaua kalendas octobris.
"[('', '')]",And uton gyman þæt we habbon ða rædinga þe us mid rihte gebyrað to ælcon sæterdæge þe on þam ymbrene byð.
