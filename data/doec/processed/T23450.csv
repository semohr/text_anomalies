id,text
[000100 (1)],"    Sindon þry dagas on twelf monðum, þa syndon swiðe unhalwende men oððe nytenum blod to forlætenne oððe drenc to drincanne."
[000200 (4)],"    Þæt is se æftemesta monandæig on Aprilis, ær he gange of tune, and se forma monandæg on Agustusmonðe, and se æftemesta monandæg on Decembresmonðe, ær he gange of tune."
[000300 (9)],"    Seðe on ðam þrim monandagum mannum oððe nytene blod forlæteð ær feowerteoðan dæge he sceal swyltan, oððe he ne gebideð þæs seofeðan dæges."
[000400 (12)],"    And gif he drenc drincð to læcecræfte, ær fiftene dagan he sceal swyltan."
[000500 (14)],"    And gif hwilc man acenned byð on þysum þrim dagum, he sceal swyltan yfelan deaðe."
[000600 (16)],"    And seðe eteð flæsc on þysum þrim dagum, he sceal swyltan ær feowertugum dagum."
